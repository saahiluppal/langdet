<CHAPTER ID="010-03">
3. Strategie EU pro začleňování Romů (
<CHAPTER ID="015">
Změna nařízení (ES) č. 1234/2007 (společná organizace trhů) (rozprava) 
<SPEAKER ID="442" NAME="Předsedající">
Dalším bodem je rozprava o návrhu nařízení Rady, jímž se mění nařízení (ES) č. 1234/2007, kterým se stanoví společná organizace zemědělských trhů a zvláštní ustanovení pro některé zemědělské produkty (jednotné nařízení o společné organizaci trhů) - C7-0223/2009 -.
<SPEAKER ID="443" NAME="Mariann Fischer Boel">
členka Komise. - Pane předsedající, úvodem bych vám ráda poděkovala, že jste umožnil použití naléhavého postupu pro dva návrhy, které, jak doufám, pomohou zlepšit situaci na trhu s mlékem - v jednom se navrhuje, aby mléko bylo zahrnuto do působnosti článku 186, druhý se týká řízení výkupního systému pro kvóty.
<P>
Tyto návrhy jsou poslední z dlouhé série opatření zaměřených na odvětví mléka, která jsme přijali. Zaznamenala jsem vaše usnesení ze 17. září a doufám, že jste si povšimli, že mnoho vašich doporučení již přešlo do praxe, objevují se v probíhajících studiích nebo budou podkladem pro dnešní návrhy.
<P>
Co se týče dlouhodobých opatření uváděných ve vašem usnesení, zřídili jsme skupinu na vysoké úrovni. První setkání již proběhlo a doufáme, že závěrečný dokument bude k dispozici do konce června příštího roku.
<P>
Jsem velmi ráda, že mohu říci, že skutečnost na trhu s mlékem je dnes taková, že ceny stoupají a že se již neprovádí intervenční výkup, neboť tržní ceny jsou lepší než intervenční ceny.
<P>
Co se týče mého návrhu, článek 186 představuje stávající opatření pro mnoho produktů, ale mléko mezi ně nepatří. Nedávná nestálost cen, kterou jsme zažili a která začala v roce 2007, ukázala, že je, nebo že bude nutné zahrnout do tohoto článku mléko, neboť to pak umožní Komisi rychlejší reakci.
<P>
Včera v Radě ve složení pro zemědělství a v COMAGRI jsem rovněž oznámila, že 280 milionů EUR bude určeno pro zemědělce v oblasti výroby mléka. Aby bylo možné vyplatit tyto peníze rychle, potřebuji jen právní základ v článku 186. Představa je taková, že peníze budou přiděleny do národních finančních rámců na základě produkce v období 2008-9 a samozřejmě při dodržení stropu vnitrostátních kvót, a budou nediskriminačním způsobem přiděleny těm zemědělcům zabývajícím se výrobou mléka, které krize postihla nejvíce. Abychom však mohli využít této možnosti, musíme zařadit mléko do působnosti článku 186.
<P>
Když říkám, že jsem oznámila možnost nabídnout 280 milionů EUR, musíte si uvědomit, že rozpočtový orgán, jímž je Evropský parlament a Rada ve složení pro finanční věci, bude muset o této částce rozhodnout na zasedání ECOFIN dne 19. listopadu. Včera jsem ještě uvedla, že toto jsou poslední peníze, které mám v kapse, s výjimkou 300 milionů EUR, které potřebujeme jako nárazník, abychom se vyhnuli finanční kázni. Je důležité, abych vám jasně sdělila, že článek 186 není carte blanche, díky které by se dalo navrhovat cokoli, co Komisi může napadnout. V této fázi mohu jedině říci, že soukromé skladování různých produktů - což by se mohlo týkat i sýrů - připadá v úvahu za předpokladu, že situace na trhu je taková, abychom je mohli obhájit.
<P>
Druhou část návrhu tvoří řízení systému kvót. Členské státy dnes již mohou vykupovat kvóty. Nyní zavádíme možnost, aby členské státy prostě snížily celkový vnitrostátní strop pro kvóty o kvóty, které vykupují z trhu. Je to dobrovolný systém, neboť z našich diskusí je zřejmé, že povinné systémy by z politického hlediska prostě nefungovaly.
<P>
Těším se na vaše komentáře.
<SPEAKER ID="444" NAME="Albert Deß">
jménem skupiny PPE. - (DE) Pane předsedající, paní komisařko, dámy a pánové, velmi vítám skutečnost, že žádost o použití naléhavého postupu byla dnes v tomto Parlamentu schválena velkou většinou. Vyslali jsme tak signál našim producentům mléka a nevyhýbáme se své odpovědnosti. Na rozdíl od menší části mých kolegů z jiných skupin vidíme v této žádosti o použití naléhavého postupu dodatečný nástroj k poskytnutí pomoci producentům mléka v obtížných časech.
<P>
Je jistě pravda, že tato žádost přišla od Komise v daný jednací den velmi pozdě, a nebylo téměř možné jí vyhovět. Jak je vidět, je to ale vždycky lepší, než nedělat vůbec nic.
<P>
Stanoviska k navrhovanému programu výkupů se v mé skupině rovněž velmi rozcházejí. Tento program by měl být povinný, aby měl vůbec nějaký účinek. Dosud pro něj v tomto Parlamentu ani v Radě nevidím žádnou většinu. Takový program by kromě toho nebyl přijatelný pro některé členské státy, protože by se rovnal krácení vyrovnávacího opatření i krácení kvót. Náznak, že prioritním skupinám by měly být kvóty zvýšeny, je rozhodnutí, které je již platným právním předpisem.
<P>
Zahrnutí mléka a mléčných produktů do působnosti článku 186 pro naléhavá opatření v případě narušení trhu je třeba uvítat. Já nicméně budu předkládat pozměňovací návrh, aby toto opatření bylo omezeno na dva roky. Pokud prokáže svou užitečnost, budeme souhlasit s prodloužením.
<P>
Nakonec bych chtěl poděkovat za těch 280 milionů EUR. Paní komisařko, vy jste skutečně vyšla Parlamentu velkoryse vstříc. Vím, že už žádné další peníze k dispozici nemáte. Žádám, aby byl návrh usnesení s případnými pozměňovacími návrhy ve čtvrtek přijat.
<SPEAKER ID="445" NAME="Paolo De Castro" LANGUAGE="IT">
Pane předsedající, paní Fischerová Boelová, dámy a pánové, úvodem bych chtěl využít této příležitosti a říci, jak mě potěšila zodpovědnost, kterou tato sněmovna projevila dnes ráno, když schválila naléhavý postup týkající sezahrnutí odvětví mléka do působnosti článku 186 jednotného nařízení o společné organizaci trhů společně s mnoha dalšími zemědělskými výrobky.
<P>
Rychlé rozšíření předpisu, jímž se řídí intervence v tomto odvětví v případě tržní krize, nám umožňuje připravit důležitou reakci v době, která je mimořádně obtížná pro zemědělství jako celek a pro odvětví mléka zejména. Očekáváme, že v tomto bodě Evropská komise vezme v úvahu žádosti Parlamentu, jak uvedla paní Fischerová Boelová, v nichž bylo několikrát zdůrazněno, že dosud přijatá opatření se ukázala jako nedostatečná vzhledem k závažnosti nynější krize.
<P>
Dnešní otevřenost Parlamentu vůči Komisi by neměla být vykládána jako plné pověření neomezenými pravomocemi, ale jako gesto zodpovědnosti v závažné a naprosto výjimečné situaci.
<P>
V tomto ohledu bych chtěl zdůraznit, že Parlament považuje své zapojení do všech fází rozhodování za zásadní pro to, aby byl zaručen demokratický dohled, a proto jsme přesvědčeni, že Komise by měla předem Parlament informovat o tom, jak vlastně použije tyto nové pravomoci, které jsou jí podle článku 186 svěřeny i pro odvětví mléka.
<SPEAKER ID="446" NAME="George Lyon">
jménem skupiny ALDE. - Pane předsedající, i já bych rád poděkoval paní komisařce, že sem dnes večer přišla, aby nám podrobněji vysvětlila, jaké pravomoci požaduje. Paní komisařko, nejprve bych vám chtěl poděkovat, že jste na usnesení schválené touto sněmovnou 27. září reagovala kladně. Vítám kroky, které jste podnikla ve snaze se stabilizovat tuto velmi vážnou situaci, které producenti mléka čelí. Vítám i 280 milionů EUR na restrukturalizaci, které jste ohlásila.
<P>
Co se týče první části vašeho návrhu, otázka, kterou si dnes musíme všichni položit, je: proč jsme žádáni o schválení naléhavých opatření v tak pozdní fázi a napomohou tato opatření obnově trhu? Protože jak jste jasně uvedla ve svém projevu, první výhonky obnovy se již objevovují. Nejsem přesvědčen, že navrhované změny kvót něco podstatného změní, ale jelikož jsou pro členské státy dobrovolné, nebude naše skupina proti tomu, aby byly uplatněny.
<P>
Co se týče návrhu na rozšíření působnosti článku 186 na mléko a mléčné výrobky, podle mých zkušeností je to tak, že ministři, nebo v tomto případě komisaři, přijdou do parlamentu a požádají o pravomoci, aby mohli podniknout kroky a problém vyřešit. Zdá se, že dnes večer jsme žádáni o udělení pravomocí Komisi, aniž by nám předtím někdo přesně řekl, jaká opatření k řešení situace použije.
<P>
Jak chápu z vašeho předchozího příspěvku, zmínila jste, že tuto mimořádnou pravomoc potřebujete jako právní základ k vyplacení 280 milionů EUR. Byl bych rád, kdybyste mohla vysvětlit, zda je tomu tak. Proto požadujete pravomoci? Protože my všichni máme obavy z toho, že bychom mohli Komisi předat bianco šek.
<P>
Paní komisařko, řekla jste, že pokud jde o finance, jste již úplně oškubaná, takže máte-li jiné nápady, jaké kroky byste mohla podniknout, není moc finančních možností podnikat něco skutečně významného. Naše skupina tyto pravomoci udělí jen v případě, že budou časově omezeny a budou moci být použity jen v krajním případě.
<SPEAKER ID="447" NAME="Martin Häusling">
jménem skupiny Verts/ALE. - (DE) Pane předsedající, dámy a pánové, tato rozprava se konečně pohnula. Komise musí nyní nést znovu celkovou odpovědnost. Dnes ráno jsme viděli něco jiného, přestože bychom byli rádi viděli, aby se Parlament více angažoval. Chci jasně říci, že nejsme proti finanční pomoci. Musíme si však jasně uvědomit, že taková pomoc je jen kapkou v moři, a to doslova.
<P>
Ani rozhodnutí přijatá v Lucemburku nám bohužel nepomohla znovu vnést rovnováhu do nabídky a poptávky, což je v tomto případě samozřejmě to nejdůležitější. Dobrovolný výkup kvót je dobra věc, ale nebude mít velký dopad, neboť výrazně nepřispěje ke snížení objemu.
<P>
Již včera jsem uvedl, že se musíme řádně zamyslet nad zprávou Účetního dvora a začít s prováděním politiky zaměřené na dlouhodobá řešení a že musíme brat v úvahu to, co řekl Účetní dvůr. Účetní dvůr řekl, že potřebujeme, aby dodávky byly v budoucnu řízené, jinak nebude možné celý systém financovat, a my na evropském trhu potřebujeme v odvětví mléka politiku opírající se o kvalitní produkty.
<P>
Musíme co nejrychleji ustoupit od vyplácení vývozních náhrad - to je z naší strany starý požadavek a častojsme poukazovali na katastrofální důsledky těchto opatření.
<P>
My skutečně potřebujeme politiku, která by přesáhla tuto nynější krizi, a ze strany Komise očekáváme dlouhodobá řešení. Komise nám bohužel dosud nedala žádnou odpověď, zejména co se týče způsobu posílení organizací producentů tak, aby měli na trhu větší sílu a aby došlo k omezení maloobchodních řetězců.
<SPEAKER ID="448" NAME="James Nicholson">
jménem skupiny ECR. - Pane předsedající, úvodem bych chtěl říci, že toto rozhodnutí samozřejmě vítám, a myslím si, že včerejší večerní rozprava ve výboru a dnes večer v plénu nám umožní vnést do situace více jasnosti. Skutečností, a myslím si, že i příčinou frustrace, kterou mnozí producenti mléka cítí, je fakt, že zatímco již do určité míry viděli to, co tu pan Lyon nazval zelenými výhonky, tyto peníze jim ještě nedorazily na bankovní účty. Z toho jsou producenti mléka do určité míry frustrovaní. Mnoho z nich je už dlouho pod finančním tlakem. Je dobré a užitečné, že o tom můžeme hovořit, protože já nyní souhlasím s potřebou aktualizovat článek 186, abychom tyto peníze dostali co možná nejrychleji k producentům. Myslím, že to je výzva.
<P>
Líbí se mi myšlenka pana Deße týkající se změny, a pokud ji prosadí, myslím si, že bych tuto změnu s omezením na dva nebo dokonce tři roky podpořil, abychom tuto záležitost vyřídili. Systém výkupu mě však nepřesvědčil. Ten musíme provádět, abychom ochránili odvětví.
<SPEAKER ID="449" NAME="Patrick Le Hyaric" LANGUAGE="FR">
Pane předsedající, paní komisařko, musím vám dnes večer znovu říci, že finanční opatření, která navrhujete, jsou jen pouhou kapkou v moři, pokud jde o krizi a beznaděj, v níž dnes zemědělci žijí.
<P>
Chystáte se uvolnit 280 milionů EUR, zatímco jen před několika týdny to mělo být 600 milionů EUR. Dáte tak jednorázovou platbu 1 000 EUR zemědělcům, kteří nyní tratí 100 až 200 EUR denně. Proto voláme po skutečném krizovém finančním plánu, ne po náplasti na život ohrožující nemoc.
<P>
Na druhou straně chcete použít veřejné finanční prostředky na obrovský plán na porážku mléčného dobytka a na uzavření farem. Uděláte-li to, zničíte budoucnost našich zemědělců, neboť nejvíc postiženi budou mladí zemědělci, malí farmáři, ti, kdo obdělávají půdu, kdo vyrábějí mléčné výrobky a kvalitní sýry a kdo chrání životní prostředí.
<P>
Jak se odvažujete něco takového navrhovat, když tolik rodin v Evropě i jinde nemá přístup k jídlu, mlékem počínaje! A dodám, že v zítra, díky vašemu plánu, mléko nebude.
<P>
V době, kdy se tak vychvaluje Lisabonská smlouva, se můžeme jen divit, že chcete uplatňovat tento článek 186 nařízení, který vám poskytne plné pravomoci. Ale vy jste tyto plné pravomoci jste měli a právě tyto plné pravomoci vám umožnily rozhodnout o liberalizaci kvót, což nás zatahuje do krize, kterou dnes prožíváme, a těží z toho pouze výrobci a distributoři. Neboť i dnes Evropský účetní dvůr poukazuje na to, že v letech 2000 až 2007 se spotřebitelské ceny mléka zvýšily o 17 %, zatímco ceny producentů klesly o 6 %.
<P>
Paní komisařko, ještě jednou vám opakuji, že existuje naléhavá, velmi naléhavá potřeba poskytnout zemědělství rozsáhlou pomoc prostřednictvím velkého evropského nouzového fondu a vrátit se k minimálním zemědělským cenám a nenechat kapitalistický trh zničit naše zemědělce.
<SPEAKER ID="450" NAME="Krisztina Morvai" AFFILIATION="NI">
(HU) Paní komisařko, budu pochopitelně hlasovat pro návrh, i když si uvědomuji, že tato pomoc nevyřeší situaci zemědělců. Mám však tři otázky. Ta první je následující. Jaké je poučení z této krize? Poučili jsme se z ní vůbec? Paní komisařko, krize nebyla způsobena žádnou přírodní katastrofou tsunami nebo podobnou událostí, ale celou řadou špatných rozhodnutí a naprosto selhávající zemědělskou politikou. Podíváme-li se na budoucnost, co můžete zemědělcům slíbit? Jak se mají v budoucnu vyhnout podobné krizi? Chtěla bych od vás slyšet jednoznačnou a podrobnou odpověď.
<P>
A teď k mé další otázce. Včera na slyšení ve výboru jste uvedla, že členské státy mohou tuto částku použít svobodně. Co to přesně znamená? Budou členské státy schopny distribuovat tyto peníze spravedlivě tak, aby je nedostaly velké zemědělské obchodní podniky a velké farmy, ale drobní hospodáři, rodinné farmy, které potřebují pomoc nejvíce a jejichž živobytí na těchto penězích závisí? Tito zemědělci jsou v nejzoufalejší situaci. Další velkou skupinou, na níž by se mělo myslet, jsou zemědělci v nových členských státech, zejména drobní hospodáři. Jak chcete ukončit tuto netolerovatelnou diskriminaci, která vyplývá ze skutečnosti, že například my, Maďaři, jsme museli předat klíče od celého svého trhu Evropské unii a dostali jsme jen zlomek podpor? Jak a kdy bude odstraněna tato nespravedlnost a nerovnost?
<SPEAKER ID="451" NAME="Giovanni La Via" AFFILIATION="PPE">
(IT) Pane předsedající, paní Fischerová Boelová, dámy a pánové, vítám přístup paní komisařky k rozhodnutí předstoupit před Parlament a předložit balíček opatření v odvětví mléka.
<P>
S odkazem na obsah navrhovaných opatření a bez ohledu na nedostatečné provozní podrobnosti si myslím, že se věci ubírají správně, směrem k řešení problémů, které v současné době dolehly na naše zemědělce. Nevěřím však tomu, že by samotná navrhovaná opatření mohla vyřešit problémy, před nimiž stojíme. Nicméně jsem přesvědčen, že je důležité hlasovat pro návrh na změnu článků 78 a 79 nařízení (ES) č. 1234/2007.
<P>
Co se týče článku 186 tohoto nařízení o společné organizaci trhů, rád bych v první řadě zdůraznil, že odstavce a) a b) tohoto článku stanoví různé úrovně ochrany pro různé produkty a u některých zavádějí intervence, pokud ceny výrazně vzrostou nebo klesnou, zatímco u jiných - vepřového masa, olivového oleje a dalších produktů - jen v případě, že ceny výrazně vzrostou. Myslím si, že je to nepřijatelný rozpor.
<P>
Rád bych prosadil, rovněž jménem Skupiny Evropské lidové strany (Křesťanských demokratů), pozměňovací návrh s cílem zajistit, aby Komise informovala Parlament dříve, než uplatní opatření uvedená v článku 186, a myslím si, že tento pozměňovací návrh je v souladu s tím, co již navrhla Skupina progresivní aliance socialistů a demokratů v Evropském parlamentu.
<P>
A nakonec vyzývám paní komisařku, aby zvýšila částku de minimis pomoci pro všechna výrobní odvětví bez ohledu na momentálně platné vnitrostátní stropy, jak se požaduje v usnesení Parlamentu ze dne 17. září.
<SPEAKER ID="452" NAME="Luis Manuel Capoulas Santos" AFFILIATION="S&amp;D">
(PT) Pane předsedající, paní komisařko, všichni jsme si bohužel vědomi závažnosti situace v odvětví mléka v Evropě. Moje politická skupina se již řadu měsíců dovolává přijetí naléhavých opatření, jimiž bychom se pokusili zachránit tisíce zemědělců ohrožených krachem. Přijali jsme vlastní iniciativy a podpořili jsme iniciativy jiných politických skupin, abychom toho dosáhli.
<P>
Nezbývá nám než přivítat iniciativy Komise, jakkoli se nám mohou zdát nepřiměřené. Také proto Skupina progresivní aliance socialistů a demokratů v Evropském parlamentu hlasovala dnes ráno pro naléhavý postup, který nám byl předložen. Navrhneme však, a budeme požadovat, aby Evropský parlament byl průběžně informován o opatřeních, která budou v nadcházejících dnech přijímána, a to na základě pravomocí, které nyní předáváme Komisi. Uděláme, co je v našich silách, abychom obnovili rovnováhu na trhu tak, aby mohl výrobcům zaručit odpovídající výnosy, jak opětovně potvrzuje Lisabonská smlouva.
<SPEAKER ID="453" NAME="Marit Paulsen" AFFILIATION="ALDE">
(SV) Pane předsedající, jestliže hrozí krize v některých odvětvích, je samozřejmě nezbytné reagovat okamžitě, stejně jako tomu bylo v bankovnictví, v automobilovém průmyslu a v případě producentů mléka. Tyto krize se však neustále opakují. Příště to možná nebude odvětví mléka. Možná to bude obilí nebo něco jiného.
<P>
Mohu-li posunout diskusi poněkud mimo momentální rámec, nemůžeme se zabývat jen bezprostředními problémy. Musíme si najít čas i energii a dělat takové politické plány, aby společná zemědělská politika pro Evropu byla silná, udržitelná, pružná a aby odbourávala nejhorší důsledky cenové nestability, již můžeme očekávat. Chtěla bych, aby evropský venkov byl životaschopný, a venkov nemůže přežít bez zemědělců a zvířat!
<SPEAKER ID="454" NAME="Martin Häusling" AFFILIATION="Verts/ALE">
(DE) Pane předsedající, pan Bové zde dnes večer bohužel nemůže být, dostávám se tak opětovně ke slovu. Mám pro paní komisařku několik otázek. Skutečně vážně věří, že vyplacení těchto finančních prostředků ukončí protesty? Jak jsem řekl již dříve, jsem přesvědčen, že dnešní ranní rozhodnutí Parlamentu se rovná vystavení bianco šeku Komisi, protože nevíme, co s ním Komise udělá. Řeknu to ještě jednou: Komise není součástí řešení problému, ale je vlastně součástí problému samotného. Za tímto názorem si stojím.
<P>
Já jen toto rozhodnutí prostě přijímám, neboť je třeba vidět skutečnosti takové, jaké jsou, a tak to bylo rozhodnuto, a chtěl bych ostatním poslancům říci, že tato opatření musíme omezit. Musíme je omezit na únosnou dobu, abychom se my v Parlamentu mohli znovu chopit kormidla.
<P>
Mám pro vás, paní komisařko, ještě jednu otázku, neboť u všech programů se opětovně uvádí, že musíme pokračovat v restrukturalizaci. Takže co míníte restrukturalizací? Skutečně si myslíte, že je správné, abychom nadále vydávali peníze v zásadě malým zemědělcům na to, aby přestali hospodařit, abychom mohli dávat peníze větším (rozměru?)hospodářstvím? Tato politika již nevede k cíli. Musíme se postarat o to, abychom peníze použili cíleně, zejména ve znevýhodněných oblastech, abychom zachovali struktury v těch regionech, které jsou v největším ohrožení.
<SPEAKER ID="455" NAME="Joăo Ferreira" AFFILIATION="GUE/NGL">
(PT) Pane předsedající, paní komisařko, návrh předložený Komisí je přiznáním neúspěchu politiky Komise v odvětví mléka, ale katastrofální základní politické směry zůstávají beze změny. Zde uvedené miliony daleko pokulhávají za částkou nezbytnou na kompenzaci producentů za klesající ceny, které musí snášet.
<P>
Na rozdíl od toho, co se prohlašuje, je nezbytné zvrátit směr, jímž se společná zemědělská politika vydala, tedy směr, kde série následných reforem odbourala nástroje regulace trhu, kvóty a výrobní práva, což vede k tomu, že tisíce producentů postupně opouští odvětví. Tisíce pracovních míst je na vážkách: celé rodiny, které jsou závislé na hospodaření, a zejména odvětví mléka. Osud rozsáhlých regionů je v sázce tam, kde bude půda ve stále větší míře opouštěna, což bude mít drastické sociální a ekologické důsledky.
<P>
To vše volá po okamžitém zákroku s cílem napravit ceny pro producenty, ale to bude vyžadovat více zdrojů než ty, které máme momentálně k dispozici. Kromě toho, a to opakujeme, situace vyžaduje opatření většího rozsahu, která nejsou jen utišující, jako je zrušení ročního růstu mléčných kvót, jejich návrat na úroveň před rozhodnutím o jejich zvýšení a odvolání rozhodnutí o zrušení systému kvót v roce 2015.
<SPEAKER ID="456" NAME="Diane Dodds" AFFILIATION="NI">
Pane předsedající, jako většina členů této sněmovny jsem dnes hlasovala na podporu naléhavého postupu, co se týče článku 186. Jakákoli podpora odvětví mléka je rozhodující pro jeho přežití, zejména pro přežití malých rodinných farem, jaké se vyskytují v Severním Irsku.
<P>
Jestliže, jak uvádíte, paní komisařko, potřebujete provést změny v článku 186, aby mohlo být spuštěno využití fondu ve výši 280 milionů EUR, bude mít tato iniciativa mou podporu. Můžeme jen doufat, že finanční prostředky budou vyplaceny a rozděleny rychle. Mnoho zemědělců čekalo na potřebnou pomoc příliš dlouho.
<P>
Nemám však co říci k návrhům týkajícím se článků 65 až 84. Je téměř jisté, že na Spojené království nebudou mít žádný vliv, a já k nim mám řadu otázek, zejména proto, že se mi zdá, že vytvoří nerovnou situaci mezi evropskými regiony, a to se mi zdá ve světle stávající politiky Komise sporné.
<SPEAKER ID="457" NAME="Christophe Béchu" AFFILIATION="PPE">
(FR) Pane předsedající, politika musí být důsledná. V posledních několika týdnech mnoho z nás v této sněmovně žádalo od Komise opatření. Až nám budou navržena řešení, budeme hlasovat na jejich podporu, přestože - a to souhlasím s tím, co bylo řečeno - se uskutečňují pomalu a přestože musela být vynucena pomocí stanovisek přijímaných jak v Evropském parlamentu, tak mezi ministry.
<P>
Tato částka, která bude krátkodobě užitečná, neřeší, jak mnozí uváděli, dlouhodobé problémy způsobem, jakým se zachází s plánovaným ukončením kvót. Chceme-li být schopni se vypořádat s krizí v zemědělství a předejít jejímu opakování, jedinou cestou je vytvoření regulačních a kontrolních nástrojů nebo jejich kombinace.
<P>
O tom se tu ale dnes večer nejedná. Dnes večer se jedná o jediné důležité věci, a tou je článek 186. Paní komisařko, mám jedinou prostou otázku: co má konkrétně článek 186 zajistit, odkdy a jakým způsobem?
<SPEAKER ID="458" NAME="Iratxe García Pérez" AFFILIATION="S&amp;D">
(ES) Pane předsedající, paní komisařko, před měsícem jsme tady v Parlamentu projednávali usnesení a návrhy na intervenci do odvětví mléka. Dnes se zabýváme dvěma novými opatřeními: změnou řízení kvót a opatřením týkajícím se článku 186, opatřeními, u nichž se shodneme, že je třeba je naléhavě vyřídit, jak jste žádala.
<P>
Paní komisařko, o tomto odvětví je však třeba uvažovat jako o celku a není dobré takto pomalu přicházet s návrhy v záležitosti, kterou se zabýváme již několik měsíců.
<P>
Požadujeme celková evropská řešení. V tomto ohledu uvedené zvýšení minimální pomoci pro všechna odvětví způsobí narušení rovnováhy mezi členskými státy a znesnadní jednotné uplatňování SZP.
<P>
Své vystoupení ukončím závěrečnou myšlenkou: uvažuje se o pomoci ve výši 280 milionů EUR, což pochopitelně vítáme, ale chtěla bych vám, paní komisařko, připomenout, že tento Parlament přijal usnesení o potřebě dalších finančních prostředků ve výši 600 milionů EUR na řešení krize v odvětví mléka.
<SPEAKER ID="459" NAME="Britta Reimers" AFFILIATION="ALDE">
(DE) Pane předsedající, dámy a pánové, jako zemědělec vidím předložený pozměňovací návrh článků 78 a 79 jako odchylku Komise od její dosavadní zdravé cesty vedoucí zemědělskou reformou na náklady výkonných a kupředu hledících farem.
<P>
Jen z prosté touhy něco dělat je nebezpečné si zahrávat tak blízko konečnému stažení systému mléčných kvót, systému, který pro producenty mléka představoval doposud nevýhodu. Zaostal i v důsledku vývoje v odvětví, neboť trh se v současné době konečně začíná vzpamatovávat. Já proto tento pozměňovací návrh zamítám.
<P>
Jasně je vidět, jak se Komise snaží zneužít výzvy Parlamentu k uplatnění naléhavého postupu k vlastním cílům. Dělá to tak, že se krátce před vstupem Lisabonské smlouvy v platnost pokouší zajistit si pro sebe pomocí pozměňovacího návrhu k článku 186 stalé pole působnosti, kde by mohla jednat bez souhlasu Parlamentu. Proto tento pozměňovací návrh zamítám.
<P>
Mohu se ale smířit s tím, že Parlament poskytne Komisi určité pole působnosti na dobu omezenou v případě krizí. Tuto možnost s velmi rychlým účinkem by měl Parlament v období budoucích krizí prostřednictvím článku 142 jednacího řádu.
<SPEAKER ID="460" NAME="Richard Ashworth" AFFILIATION="ECR">
Pane předsedající, mléčný průmysl je v krizi a já tady chci paní komisařce připomenout díky a poblahopřát k jejím velmi rychlým krokům, které byly, jak si myslím, naprosto správné. Myslím si, že 280 milionů EUR je realistická částka a v mléčném průmyslu bude vítána. Jsem přesvědčen, že bude třeba udělit pravomoci podle článku 186, aby producenti obdrželi tento benefit včas, takže tyto kroky mají mou podporu. Mají mou podporu, i když bych byl radši, kdybychom tuto výhodu omezili nejpozději do roku 2013.
<P>
Co se týče vnitrostátního systému výkupů, který, jak se mi zdá, bude zahrnovat i pravomoc zvýšit doplňkové dávky od producentů překračujících kvóty, mám výhrady. Myslím si, že jde o trestání schopných a výkonných producentů - mnohdy mladých mužů, mladých lidí, kteří jsou budoucností a krví našeho odvětví - a myslím si, že tak vysíláme ty nejhorší zprávy.
<P>
Žijeme v prostředí velmi nestálého trhu a toto odvětví potřebuje krátkodobé reakce, ale dlouhodobou strategii. Již dlouho fandím paní komisařce za její dlouhodobou vizi budoucnosti tohoto odvětví a chtěl bych jí dodat odvahu, aby pokračovala po této cestě, která představuje dlouhodobou strategii, ne krátkodobou reakci.
<SPEAKER ID="461" NAME="Jarosław Kalinowski" AFFILIATION="PPE">
(PL) Pane předsedající, věřím, že producenti mléka mají to nejhorší již za sebou. Tuto naději posiluje rozhodnutí poskytnout producentům mléka příští rok částku 280 milionů EUR. Zůstává však zásadní otázka: co bude s produkcí mléka a s producenty mléka v dlouhodobém výhledu? Nejdůležitější otázkou v této problematice je budoucnost mléčných kvót.
<P>
V současné době existují dva přístupy. První, tedy výsledek revize společné zemědělské politiky, postupně zvyšuje výrobní kvóty a jeho cílem je jejich odstranění v roce 2015. Druhý přístup, který je zahrnut do tohoto návrhu Evropské komise, chce omezit dodávky mléka novou metodou výpočtu poplatku za překročení národní kvóty. Tyto dva přístupy jsou ve vzájemném rozporu.
<P>
Já osobně jsem pro zachování kvót, ale jen v případě, že rozdělení kvót mezi členské země EU a mezi producenty je založeno na objektivních a spravedlivých kritériích. Příprava a přijímání těchto spravedlivých a objektivních kritérií by bylo velmi obtížné, ale možná stojí za to pokusit se o ně. Hovoříme-li o rozšíření - já plně podporuji rozšíření článku 186, ale myslím si, že by to mělo být doprovázeno stanovením úlohy Komise a nástrojů, které bude moci používat.
<SPEAKER ID="462" NAME="Alan Kelly" AFFILIATION="S&amp;D">
Pane předsedající, paní komisařce bych řekl toto: promiňte mi tu slovní hříčku, ale krize odvětví mléka je něco, z čeho si Komise udělala úplný guláš, což je rčení, které máme v Irsku, když někdo plete páté přes deváté.
<P>
Jen před 18 měsíci jste říkala, že ceny mléka se podstatně zvýší, a místo toho v některých zemích spadly na polovinu. Proto musí být Komise schopna zakročit na trhu rychleji a tento směr je v tomto ohledu pozitivní.
<P>
V mém volebním obvodu v Munsteru v Irsku mnozí producenti mléka, velcí i malí farmáři a zejména rodinné farmy, sotva přežívají nebo balancují na hraně bankrotu. Sledují své potíže a ubohé částky, které se jim nabízejí, zatímco jiným, jako bankám a bankéřům, se nabízí pomoc ve formě ohromných částek.
<P>
(Předsedající požádal mluvčího, aby hovořil pomaleji.)
<P>
Mléčný fond ve výši 280 milionů EUR, který byl včera ohlášen, je vítaný, ale je to pouhá náplast na mnohem širší problém. V září sněmovna odhlasovala, že by mělo být k dispozici 600 milionů EUR. V zájmu projevení solidarity zejména s malými farmáři by tato částka měla být zachována. Další prioritou Komise musí být řešení dodávek mléka. Tomu pevně věřím. Dokud to nebude vyřešeno, budeme čelit dalším problémům a brzy nám dojdou náplasti.
<SPEAKER ID="463" NAME="Elisabeth Jeggle" AFFILIATION="PPE">
(DE) Pane předsedající, paní komisařko, ano, měli bychom souhlasit s tím, aby mléko bylo zahrnuto do článku 186, a já doufám, že tak zítra učiníme. Nemůžeme stále kritizovat Komisi za to, že jedná příliš pomalu, že zaostává, že je tady naděje, která ve skutečnosti neexistuje.
<P>
Komise má teď příležitost jednat rychle, my jí tu příležitost musíme zaručit a při tom bychom měli neustále projevovat vůli zavázat ji k tomu. Pozměňovací návrh pana Deße za skupinu Evropské lidové strany (Křesťanských demokratů) nám umožní udělat to společně. Částka 280 milionů EUR, o níž mnozí hovoří, je jen kapkou v moři. Musíme ovšem také uznat, že je konec finančního roku. Musíme pochopit, že prostě nejsou k dispozici žádné další peníze.
<P>
Cosi máme s celou tou situací počít? Chtěli bychom, aby ti producenti mléka, které krize zasáhla nejvíce, dostali 280 milionů EUR. Hovoříme o trhu s mlékem, ale tady jednáme o skutečných lidech a venkovských oblastech, a když diskutujeme o jiných tématech, vždycky říkáme, že je chceme chránit. Paní komisařko, podpořte fond na podporu mlékárenského odvětví! Chci, aby bylo jasné, že dnes odpoledne, když paní komisařka hovořila v rozpravě o rozpočtu, hovořila ve prospěch fondu. To mě velmi potěšilo. Naléhavě potřebujeme, aby se tento signál a tyto peníze objevily v rozpočtu na rok 2010.
<SPEAKER ID="464" NAME="Maria do Céu Patrão Neves" AFFILIATION="PPE">
(PT) Pane předsedající, paní komisařko, i mě potěšilo schválení naléhavého postupu v této sněmovně, neboť si myslím, že zahrnutí problematiky mléka do článku 186 je aktuální a důležité.
<P>
Tvrdím, že tak vážná situace, v jaké je odvětví mléka, vyžaduje naléhavá opatření na ochranu odvětví, a to jak z hospodářských, tak ze společenských důvodů. Já konkrétně pocházím ze země, Portugalska, a z regionu, Azorských ostrovů, kde má odvětví mléka velký význam a je pevně zakotveno v regionech, které jsou ze společenského hlediska poměrně křehké a kde by opravdu bylo životně důležité zachovat systém kvót i po roce 2015.
<P>
Zde navrhovaná opatření jsou poněkud chabá, ale jsou nicméně nezbytná a naléhavě potřebná. Znepokojuje mě i to, jak Komise použije nové pravomoci, které má dostat, zvláště proto, že v této krizi jednala dost necitlivě, prosazovala slabá opatření, přišla s nimi příliš pozdě a jen pod silným tlakem. Proto bych chtěla, aby Komise předložila dodatek k článku 186, v němž by byla specifikována opatření, která lze použít k radikálnímu zákroku v odvětví mléka s cílem zajistit jeho udržitelnost.
<SPEAKER ID="465" NAME="Peter Jahr" AFFILIATION="PPE">
(DE) Pane předsedající, paní komisařko, velmi vítám váš návrh. Jednu věc však musím kritizovat, a to dobrovolný program výkupu mléčných kvót.
<P>
Takový program, má-li být úspěšný, musí být povinný, nikoli dobrovolný. Tento dobrovolný zpětný výkup mléčných kvót se mi zdá kontraproduktivní. Myslím si to nejen proto, že toto opatření bude ze začátku znamenat, že zachováme zvýšení kvót, které pak budeme velmi těžko snižovat. Zpětným výkupem mléčných kvót jim znovu přiznáme finanční hodnotu a hlavním efektem bude, že to bude na překážku schopnosti vyrovnání. Myslím si, že musím odmítnout každé opatření, které omezuje vyrovnání. Zejména v období stahování mléčných kvót je vyrovnání nezbytným nástrojem k tomu, aby se jednotlivé farmy zorientovaly na trhu.
<P>
Z důvodů, které jsem uvedl, budu nucen zamítnout tuto část návrhu, přestože budu hlasovat pro návrh jako celek.
<SPEAKER ID="466" NAME="Ricardo Cortés Lastra" AFFILIATION="S&amp;D">
(ES) Pane předsedající, paní komisařko, dámy a pánové, je pravda, že se chystáme přijmout opatření, jež mají částečně vyřešit krizi v odvětví mléka.
<P>
Každý tady ví, v jaké situaci jsou naši farmáři chovající dobytek, a víme, co tato opatření znamenají pro ně a jejich rodiny.
<P>
Naši farmáři nechtějí být neustále dotováni. Žádají nás, aby mohli svou práci dělat důstojně, prodávat své produkty za slušné a spravedlivé ceny, které odpovídají úsilí a investicím, jež do nich vložili.
<P>
Paní komisařko, kromě podpory a důvěry, kterou můžeme našim farmářům těmito opatřeními dát, jsme i na cestě k budoucím reformám, velkým reformám, které se budou v Parlamentu projednávat později.
<SPEAKER ID="467" NAME="Mairead McGuinness" AFFILIATION="PPE">
Pane předsedající, to nejdůležitější, co paní Komisařka řekla, je, že tržní ceny začínají stoupat. Měli bychom to v této sněmovně vzít na vědomí a vyvíjet tlak na to, aby ta slova dospěla až k farmářům. Říkáme, že je pro ně k dispozici 280 milionů EUR, ale každý cent navíc, který dostanou, je cennější než přidělování plateb. To je nejdůležitější.
<P>
Myslím si, že je důležité, že někdo ostře kritizuje Komisi. Uznejme, že intervence a vývozní náhrady se používají k udržení cen, a to i při těch strašně nízkých cenách pro producenty, takže si myslím, že některé kritiky jsou zbytečné a hrubé. Podporuji rozšíření článku 186, pokud by bylo potřeba vyplatit 280 milionů EUR, což považuji spíše za symbolické, než významné.
<P>
Vezměme si z toho poučení. Musíme se podívat, co se stane s reformou SZP po roce 2013, skupina na vysoké úrovni se na to soustředí. Těm politickým skupinám, které dnes večer podporují financování odvětví mléka, bych řekla: zajistěte i podporu řádného financování společné zemědělské politiky po roce 2013, jinak jsou vaše slova prázdná.
<SPEAKER ID="468" NAME="José Bové" AFFILIATION="Verts/ALE">
(FR) Pane předsedající, prosím, omluvte mne, měl jsem přijít dříve, ale zdržel jsem se. Vysvětloval jsem francouzským posluchačům, co se včera událo v Lucemburku.
<P>
Jsem přesvědčen, že rozhodnutí Rady je špatné, neboť jediné slovo, které se v textu objevuje, je "rekonstrukce". Ve Francii jsme dopadli tak, že v roce 1984 jsme měli 480 000 producentů mléka a dnes jich máme méně než 88 000.
<P>
Dnes slyšíme, že je třeba vytlačit z trhu ještě více producentů a že peníze, které tak budou získány - to se objevuje v textu - budou použity pro producenty, kteří překračují svou kvótu. Výroba se tak bude muset ještě více koncentrovat a producenti mléka v oblastech s největšími problémy budou vytlačeni. To je špatný přístup.
<P>
Peníze, které se vydávají, 280 milionů EUR - ta částka už tu byla uvedena - znamenají 50 EUR měsíčně na farmu po dobu jednoho roku. To jsou jen drobné, to je skoro projev pohrdání krizí, kterou producenti procházejí.
<P>
A nakonec k článku 186, chtěl bych říci, že v době, kdy spějeme ke spolurozhodování v zemědělské problematice, je nepřijatelné, aby pravomoc, bianko šek, byla vrácena Komisi.
<SPEAKER ID="469" NAME="Rareş-Lucian Niculescu" AFFILIATION="PPE">
(RO) Chtěl bych paní komisařce položit otázku a zároveň jí poděkovat, že přišla do sněmovny. Uvedla jste, že zdroje přislíbené na financování podpory odvětví mléka budou přiděleny členským státům na základě historického faktoru, jinak řečeno, na základě dojednaných kvót. Mnoho členských států však tvrdí, že tyto kvóty nejsou spravedlivé. To je vlastně důvod, proč mnoho členských států trvá na tom, že trh by měl být deregulován. Některé státy například nejsou schopny vyprodukovat dost, aby pokryly svou vlastní spotřebu. Nemyslíte si, že použití historického faktoru zachová tuto nespravedlnost ...
<P>
(Předsedající řečníka přerušil)
<P>
Musím shrnout svou otázku tak, abych o tolik nepřekročil čas, který mi byl přidělen. Paní komisařka řekla, že zdroje budou přiděleny členským státům na základě historického faktoru. Mnoho členských států však tvrdí, že aktuálně přidělené kvóty nejsou spravedlivé. To je vlastně také důvod, proč mnoho členských států trvá na tom, že trh by měl být deregulován. Nemyslíte si, že použití historického faktoru zachová tuto nespravedlnost?
<SPEAKER ID="470" NAME="Mariya Nedelcheva" AFFILIATION="PPE">
(BG) Vítám rozhodnutí Rady a Komise přidělit dodatečný balíček 280 milionů EUR jako dotaci na produkci mléka v roce 2010. To vysílá jasný signál všem, kdo každodenně trpí neblahými důsledky krize. Naléhavě žádám, aby tato odpovídající reakce nebyla jednorázovým ekonomickým řešením, ale součástí cílené, dlouhodobé strategie obnovy, stabilizace a rozvoje tohoto odvětví v Evropě. Proto je důležité vzít v potaz opatření, která přijme každý členský stát. Chtěla bych upozornit na skutečnost, že Bulharsko může jen částečně přijmout návrhy na změnu nařízení 1234. Trváme na tom, aby bylo v návrhu výslovně uvedeno, že členské státy budou mít možnost řídit vnitrostátní mléčné kvóty na základě vlastního uvážení. Je důležité, aby byla zachována možnost zvolit si stávající systém výkupu a přerozdělení mléčných kvót prostřednictvím vnitrostátních rezerv. Stěží si můžeme dovolit zadržovat nebo inkasovat platby od producentů, neboť toto bulharské odvětví právě prochází modernizací. Jinak by bulharští producenti nebyli konkurenceschopní ani po roce 2015.
<SPEAKER ID="471" NAME="Wojciech Michał Olejniczak" AFFILIATION="S&amp;D">
(PL) Pane předsedající, rádi pochopitelně přijímáme tato nová řešení, která mají pomoci zemědělcům, včetně zemědělců v Polsku. Je však třeba také pamatovat na to, že hovoříme-li o penězích - a o těch skutečně hovoříme - je důležité, jakým způsobem jsou peníze vlastně rozdělovány. Měly by se dostat k těm, kdo pociťují dopady krize nejvíce, neboť já nesouhlasím s politikou, podle níž dáme každému stejnou částku, to znamená malou částku, takže ve skutečnosti doslova nepomůžeme nikomu.
<P>
Za druhé, rád bych pokud možno poukázal na minulost, než se za chvíli pustím do budoucnosti. Jsem si jist, že si pamatujeme tu skvělou dobu, více než před rokem, kdy zemědělci dostávali za mléko velmi dobrou cenu. Zároveň využívali velké dotace EU na modernizaci odvětví mléka. Proto je důležité, abychom na základě této zkušenosti plánovali budoucnost a abychom udělali závěry ze svých chyb, neboť se nepochybně chybovalo. Stejně tak je důležité, abychom si promysleli, jak plánovat rozvoj tohoto odvětví, neboť peníze jsou k dispozici jako přímé dotace i na rozvoj venkovských oblastí. Kromě toho máme k dispozici takový nástroj, jako jsou mléčné kvóty.
<SPEAKER ID="472" NAME="Czesław Adam Siekierski" AFFILIATION="PPE">
(PL) Paní komisařko, chtěl bych vám položit tuto otázku: Za co chce Komise utratit oněch 280 milionů EUR? Za další restrukturalizaci, nebo snad lépe, jak chtělo 21 členských států, jako injekci do trhu, na tržní mechanismus? Zemědělci totiž chtějí, aby ty peníze byly použity na podpůrné mechanismy. Momentálně nejsou schopni brát si další půjčky nebo zvýšit produktivitu. V tuhle chvíli nejsou schopni pokračovat v modernizaci, protože nemají hotové peníze. Nechtějí nakupovat zařízení na chlazení nebo na dojení, teď není čas na další investice. Těch 280 milionů EUR znamená ani ne 2 eura na jednu tunu mléka vyprodukovanou v Evropské unii.
<P>
Jestliže Evropská komise navrhuje něco jako mechanismus na řízení systému kvót, chce skutečně omezit výrobu. Musíme se zamyslet, jestli se nedočkáme opakování situace, k níž došlo po reformě na trhu s cukrem a která znamenala, že teď máme problémy se zásobováním touto komoditou. Je nyní vhodná doba na omezení výroby mléka nebo obilovin? Jsem si jist, že tohle nechceme.
<SPEAKER ID="473" NAME="Herbert Dorfmann" AFFILIATION="PPE">
(DE) Pane předsedající, paní komisařko, jsem rád, že jen za několik málo týdnů od té doby, co tato sněmovna přijala usnesení o mléku, jste sem přišla a předložila opatření, která mají uspokojit naše požadavky. Souhlasím s vaším návrhem týkajícím se článku 186, a to včetně časového omezení, které se mi zdá rozumné. Podporuji i rozlišené přidělování kvót, které navrhujete.
<P>
Musím říci, že návrh týkající se výkupu kvót mě uvádí do rozpaků. Vy sama jste celé týdny a měsíce říkala, že nynější krizi nezpůsobil systém kvót, a já osobně, mám-li to na mysli, se nedomnívám, že tento návrh na výkup je úplně logický. Závěrem bych chtěl také říci, že tohle ještě nemůže být konec. Nadále musíme přijímat opatření, zejména v odvětví mléka v oblastech s velkými problémy, v horských oblastech, kde nejsou jiné možnosti než produkce mléka.
<SPEAKER ID="474" NAME="Elisabeth Köstinger" AFFILIATION="PPE">
(DE) Pane předsedající, paní komisařko, dámy a pánové, i já bych chtěla upřímně poděkovat za 280 milionů EUR. Především skutečně doufám, že celá tato částka dorazí k našim 40 000 rakouským producentům mléka, protože ti to skutečně potřebují. Jistě znáte situaci v horských oblastech a situaci na malých rodinných farmách.
<P>
Paní komisařko, Rakousko bylo vždycky proti stažení kvót. Dobře, vy jste si zvolila cestu a důsledně po ní jdete. My se samozřejmě pokusíme na to naše zemědělce připravit a co nejvíce jim s tím pomoci. Při nejlepší vůli nemohu pochopit váš návrh na program dobrovolného výkupu kvót. Pokud jej uplatníme, výsledkem bude hodnotové a cenové zhodnocení právě těch kvót, které stahujete. Jak to máme vysvětlit rakouským zemědělcům?
<SPEAKER ID="475" NAME="Mariann Fischer Boel">
členka Komise. - Pane předsedající, pozorně jsem tu dnes večer poslouchala diskusi a myslím si, že z některých projevů můžete mít dojem, že je to první krok na pomoc odvětví mléka v Evropské unii. Nic není tak vzdálené pravdě! Jsem si naprosto jista, že alespoň někteří z vás vědí, co se dělo od letošního ledna, kdy jsme zahájili veřejné a soukromé skladování, intervenci a vývozní náhrady. Přes léto jsme přijali řadu různých opatření, takže si myslím, že bychom měli vypracovat zvláštní studii, abychom nové poslance tohoto Parlamentu seznámili s tím, co přesně se dělo od letošního ledna.
<P>
Pokud jde o konkrétní body obou dnešních návrhů, musím zopakovat, že systém výkupu není nový. Již teď ho členské státy mohou používat, pokud chtějí pomoci určitým zemědělcům odejít z podnikání. Je to nabídka, a proto nechci, aby byl povinný. Je to možnost, jak pomoci zemědělcům ukončit podnikání. Kvóta, kterou vykoupí, může zůstat ve státní rezervě a pokud si to členské státy přejí, může být později rozdělena. To byla jedna část diskuse.
<P>
Druhá část, která dnes vyvolala nepoměrně větší zájem, je článek 186. Důvodem pro zahrnutí produkce mléka do článku 186 je skutečnost, že musíme být schopni jednat rychle. Mimochodem, nevidím žádný důvod, proč by produkce mléka neměla být součástí článku 186, protože konkrétně jednotlivé oblasti z odvětví masa jsou do něj již zahrnuty. A obecně, ti, kdo se obávají, že Komise dostane bianko šek a bude si dělat, co chce, by si měli uvědomit, že článek 186 je standardně svou povahou pozitivním programem, v jehož rámci se lze pokusit pomoci lidem v nesnázích tím, že reakce je velmi rychlá. Takže to není bianko šek. Jak pravděpodobně víte, bude se to projednávat v řídícím výboru.
<P>
Vyslechla jsem si vaše nápady týkající se omezenějšího tříletého nebo čtyřletého období. Myslím si, že by to diskvalifikovalo producenty mléka, ale samozřejmě jsem poslouchala, co říkáte.
<P>
Myslím si, že pak tu koluje spousta chybných myšlenek. Těch 280 milionů EUR není na restrukturalizaci. Ty prostě nabízejí možnost velmi rychlé výplaty, jakmile budeme mít vyřízené formality, a to na základě přijetí na zasedání Ecofin v listopadu a na základě podpisu rozpočtu na rok 2010. To znamená, že můžeme jednat okamžitě, což bychom nemohli, pokud bychom neměli článek 186. Takže nejde o restrukturalizaci. Jak jsem již uvedla, členským státům to dává možnost zaplatit těm nejpotřebnějším z tohoto vnitrostátního rozpočtu.
<P>
Jak by se měly prostředky rozdělovat? Jasně jsem řekla, že to musí být na základě produkce. Slyším, že možná existují jiné nápady, ale pokud začneme interně jednat o rozdělování, myslím si, že by to trvalo přinejmenším do konce příštího roku, protože tu bude tolik skvělých nápadů, že nebudeme nikdy schopni najít v této věci společnou řeč.
<P>
Odpovím na některé konkrétní otázky. Chtěla bych říci, že organizace producentů jsou skvělou volbou. To je skutečně nutné. Řekla jsem to jasně už dříve na plenárním zasedání, konkrétně při projednávání programu týkajícího se ovoce a zeleniny. Pokud zemědělci věnují svůj čas a úsilí tomu, že budou soutěžit mezi sebou, místo aby soutěžili se silným maloobchodním odvětvím, vím, kdo budou vítězové a kdo poražení. Proto říkám: pracujme společně, abychom byli mnohem silnějším článkem v celém potravinářském řetězci.
<P>
Naprosto s vámi souhlasím, že tu máme celosvětový problém, že miliarda lidí hladoví, protože si nejsou schopni každý den opatřit něco k jídlu. Proto mě ranilo, když jsem viděla evropské zemědělce, jak vylévají mléko všude po polích v situaci, kdy stojíme tváří v tvář celosvětovému problému s hladem. To není nejlepší vizitka evropského zemědělství.
<P>
Musím říci, že na mě udělalo velký dojem, jak si dva poslanci, pan Bové a pan Häusling, šikovně zařídili řečnickou dobu. Velmi pozorně jsem si všimla, jak to udělali. Nevím, jestli je ve sněmovně takový nový postup, že jeden řečník může nahradit druhého, který pak vystoupí v rámci postupu "zvednuté ruky". Řekla bych, že to bylo docela chytré.
<P>
(Potlesk)
<SPEAKER ID="476" NAME="Předsedající">
Tento bod je tímto uzavřen.
<P>
Hlasování se bude konat ve čtvrtek.
<P>
Písemná prohlášení (Článek 149)
<SPEAKER ID="477" NAME="Luís Paulo Alves  " LANGUAGE="PT">
Paní komisařko, jelikož jsme dlouho bojovali, abychom tato opatření prosadili u Komise, nemůžeme odmítnout žádný příspěvek, který nám v této velmi obtížné době pro producenty mléka a jejich rodiny přinesete. Komisi bohužel trvalo velmi dlouho, než začala jednat. Udělala to až ve chvíli, kdy stála tváří v tvář silnému tlaku producentů mléka, Evropského parlamentu a 21 členských států. K opatřením, která jste nám zde předložila, bych chtěl uvést následující:
<P>
1: Fond ve výši 280 milionů EUR je příliš málo ve srovnání s částkou 600 milionů EUR, kterou jednomyslně považoval za nutnou Výbor pro zemědělství a rozvoj venkova, což je výbor mající v této záležitosti technickou i politickou odbornost. Toto politické stanovisko schválil samotný Evropský parlament. Nemůžeme proto uvažovat o tom, že by stačil menší objem, než je polovina částky, již Parlament považoval za nezbytnou před pouhým měsícem.
<P>
2: Zahrnutí mléka do článku 186 poskytuje Komisi funkční nástroj, který může okamžitě použít, ale to neznamená, že Parlament tu záležitost nebude dále sledovat. Stále potřebujeme nástroje na regulaci trhu. Měli bychom zachovat systém kvót a vnést do řetězce obchodu s mlékem transparentnost. Bez těchto dvou nástrojů nebude možné obnovit a zaručit stabilitu evropských venkovských oblastí.
<SPEAKER ID="478" NAME="Béla Glattfelder  " AFFILIATION="PPE">
písemně. - (HU) Vítám opatření navržená Evropskou komisí na pomoc evropským producentům mléka. Tato opatření však mohou pouze zmírnit krizi, nemohou ji úplně ukončit. K tomu by bylo třeba upustit od rozhodnutí týkajících se zvýšení mléčných kvót. Ovšem ani Evropská komise, ani paní Mariann Fischerová Boelová osobně nechtějí uznat, že byla přijata chybná rozhodnutí. Já souhlasím s požadavkem evropských zemědělců na upuštění od zvýšení kvót.
<P>
Jsem i proti trvalému zrušení systému kvót plánovanému na rok 2015. Shoduji se se stanoviskem největší evropské organizace zemědělců COPA-COGECA, podle něhož trh s mlékem vyžaduje regulaci i po roce 2015. Ze stávající krize plyne důležité poučení, že trh s mlékem je nezbytné regulovat. Bez toho nebude možné předvídat ceny. Producenti mléčných produktů v Evropě nemohou snášet ztráty, jejichž příčinou je rozsáhlá nestabilita cen.
<P>
Co se týče nynějších krizových opatření, chtěl bych upozornit na to, že zvýšení minimálních dotací ze 7 500 EUR na 15 000 EUR může způsobit problémy členským státům, které jsou ve složitější rozpočtové situaci. Obávám se, že v těchto zemích, jako je například Maďarsko, nebudou vlády poskytovat maximální podporu. Výsledkem může být, že zemědělci v těchto zemích se mohou ocitnout v ještě větší konkurenční nevýhodě.
<P>
Věřím, že při hlasování o rozpočtu na rok 2010, které se koná ve čtvrtek, bude Evropský parlament podporovat navrhovaný pozměňovací návrh předložený řadou poslanců, včetně mě, který by zvýšil podporu na program Mléko do škol.
<SPEAKER ID="479" NAME="Marine Le Pen  " LANGUAGE="FR">
Na řadu týdnů trvající mobilizaci producentů mléka na záchranu krizí zasaženého odvětví odpověděla Evropská komise vytvořením mléčného fondu ve výši 280 milionů EUR. Paní Fischerová Boelová tak podlehla tlaku poté, co byla po týdny hluchá k utrpení zemědělců na pokraji bankrotu. Toto finanční opatření je ovšem směšné a jeho cílem je jen na chvíli uklidnit producenty. V žádném případě nevyřeší problém odvětví, které s koncem mléčných kvót zanikne. Producenti mléka nestojí o dobročinnost ani o almužny, chtějí, aby trh byl regulován tak, aby mohli prodávat své mléko za ceny, které jim umožní za jejich úsilí důstojný život a zajistí budoucnost jejich dětí. Svou tvrdohlavou touhou vnutit dogma svobodné a spravedlivé soutěže tak Evropská unie ponechá tisíce zemědělců na pospas pouhým zákonům trhu. Je to tentýž ultraliberalismus, který dělá každý měsíc z tisíců dělníků nezaměstnané. Tento masakr je nyní naléhavě třeba zastavit.
<SPEAKER ID="982" NAME="Csaba Sándor Tabajdi  " LANGUAGE="HU">
Vítám zásadní dohodu, které dosáhli ministři zemědělství na zasedání Rady v Lucemburku ohledně poskytnutí konkrétní pomocí odvětví mléka ve výši 280 milionů EUR. Na úrovni EU to znamená pomoc ve výši jednoho centu na litr mléka, což je naprosto zanedbatelné. Po neohroženém odporu, který Evropská komise kladla několik měsíců, mírně ustoupila tlaku, jež vyvíjeli zemědělci, 21 členských států včetně Maďarska a Evropský parlament, který již požadoval dodatečné prostředky pro odvětví mléka na neformálním setkání v Bruselu minulé pondělí. Navzdory opožděným opatřením EU jednala maďarská vláda rychle, podpořila producenty mléka a udělala vše pro to, aby jim pomohla, přičemž vzala v úvahu volné rozpočtové prostředky. Maďarsko pomohlo odvětví mléka tím, že použilo veškeré prostředky, které mohou být nově přiděleny jako součást zdrojů na rozvoj venkova a evropského programu hospodářského rozvoje. Kromě nás má tak skvělé ukazatele jen Lotyšsko a Malta. Maďarští producenti mléka dostanou přímo přibližně 3,3 milionu EUR z balíku 280 milionů EUR, což se zhruba rovná 890 milionům HUF. Maďarská vláda se může svobodně rozhodnout, jak tyto finanční prostředky použije. Komise navrhla, že nejpotřebnější producenti by měli dostat zvláštní podporu, což se shoduje s maďarskými cíli. Po schválení rozpočtu na rok 2010 bude tato částka vyplacena na začátku příštího roku.
<CHAPTER ID="003">
Prováděcí opatření (článek 88 jednacího řádu): viz zápis
<CHAPTER ID="022">
Obchod se surovinami a komoditami (rozprava) 
<SPEAKER ID="096" NAME="Předsedající">
Dalším bodem je zpráva o obchodu se surovinami a komoditami, kterou předkládá pan Holm jménem Výboru pro mezinárodní obchod.
<SPEAKER ID="097" NAME="Jens Holm" LANGUAGE="SV">
Dámy a pánové, nejprve bych rád velmi poděkoval stínovým zpravodajům za jejich úzkou spolupráci.
<P>
Všichni jsme měli možnost zhlédnout scény způsobené nedávným nedostatkem potravin. Ceny v zemědělství, nejen ceny potravin, během velmi krátkého období prudce stouply. To zasadilo těžký úder mnoha rozvojovým zemím, které jsou velmi závislé na dovozu potravin a již předtím naplňovaly své potřeby jen s krajními obtížemi. Doufejme, že tato zpráva o mezinárodním obchodu se surovinami umožní některé tyto problémy zmírnit. Koneckonců jsme se k boji proti hladu a chudobě zavázali podpisem tzv. cílů tisíciletí. Generální tajemník OSN Pan Ki-mun nedávno varoval, že zvýšení cen potravin ohrožuje nejdůležitější prvek cílů tisíciletí, snížení světové chudoby na polovinu. Je proto nejvyšší čas přijmout naléhavá opatření.
<P>
Nedávná potravinová krize zejména ukázala, že potraviny nejsou surovina jako každá jiná. Pokud nejsme schopni naplňovat ani tak elementární potřebu jako nakrmit obyvatelstvo, pak rozvojová rétorika nestojí za zlámanou grešli. Při snaze učinit z potravin komoditu mezinárodního obchodu jako každou jinou bychom proto měli být opatrní. Rozvojové země světa jsou dokonce nuceny deregulovat svoji potravinovou politiku a přecházet z produkce pro domácí potřebu na produkci vývozní. Taková je politika MMF, Světové banky, USA a také EU, neboť všechny tyto subjekty kladou požadavky tohoto druhu. Rušením ochranných cel a dotací se řada rozvojových zemí stala krajně zranitelná vůči těžkým výkyvům cen potravin a surovin. Například Haiti bylo dříve soběstačné u rýže. V roce 1995 je však Mezinárodní měnový fond donutil snížit cla na rýži. Zemi zaplavila státem dotovaná rýže z USA a místní produkce se zhroutila. Dnes jsou tři čtvrtiny rýže spotřebovávané na Haiti dováženy z USA.
<P>
Doufám, že tato zpráva nám dá do rukou nástroje na řešení problémů a výzev, před které nás nejistý obchod surovinami staví. Ve zprávě se zaměřujeme na témata jako podpora rozvojových zemí při diverzifikaci jejich hospodářství, aby unikly z postavení, kdy vyvážejí jednu nebo dvě suroviny, a zavedly pokročilejší strukturu produkce s větším podílem produktů na vysokém stupni zpracování. Dále zdůrazňujeme význam pružnosti v rozvojové politice. Musíme těmto zemím dát prostor k rozvinutí možností a nástrojů hospodářské politiky, například k podpoře rozvoje domácího zemědělství. Také požadujeme, aby Evropská komise přezkoumala finanční soustavu FLEX, jejímž cílem je stabilizace cen surovin. Dále se zabýváme prvkem rovnosti v obchodu se surovinami, tedy spíše jeho absencí. Je nanejvýš důležité, abychom při vyjednávání o mezinárodních obchodních dohodách vždy brali v úvahu otázky rovnosti žen a mužů.
<P>
Zpráva se rovněž zaměřuje na poctivý obchod (fair trade). Poctivý obchod může být využit jako nástroj na podporu malých producentů v rozvojových zemích a na vystupňování tlaku na zvyšování sociálních a ekologických standardů v těchto zemích. Vyzýváme všechny instituce EU, aby ve veřejných nabídkových řízeních a nákupních politikách uplatňovaly zásady poctivého obchodu.
<P>
Dále se zabýváme rostoucí spotřebou živočišných produktů, tj. rostoucí poptávkou po masu a mléčných výrobcích, která tlačí na růst poptávky po obilovinách k nakrmení zvířat místo lidí.
<P>
Zpráva se zabývá ještě celou řadou dalších témat. Na závěr musím říci, že tato práce odhalila skutečnou tvář EU. Zatímco jsme se snažili řešit potřeby a okolnosti rozvojových zemí, působili zástupci evropského průmyslu s pomocí svých představitelů v Evropském parlamentu na to, aby se pozornost přesunula ke krátkodobým obchodním zájmům podniků na zajištění stabilního přístupu k levným surovinám.
<P>
Vyzývám všechny poslance, aby schválili pozměňovací návrhy navržené skupinami levice, socialistů a zelených. Obzvlášť důležité jsou pozměňovací návrhy 20 a 21. S jejich pomocí můžeme zprávu vyvážit, aby získala silnější rozvojový rozměr.
<SPEAKER ID="098" NAME="Janez Potočnik">
člen Komise. - Vážený pane předsedající, děkuji Parlamentu za příležitost k diskusi na téma surovin, které leží v agendě Evropské unii vysoko, zejména s ohledem na naši politiku konkurenceschopnosti. Nejprve bych rád poděkoval panu zpravodaji a stínovým zpravodajům za zprávu, jež zahrnuje řadu oblastí jako změna klimatu, boj s chudobou a rozvoj.
<P>
Rozvoj je v této souvislosti skutečně klíčovým pojmem. Proto se krátce zmíním o rozvojové problematice a pak se budu zabývat našimi zájmy a opatřeními ohledně šíření opatření omezujících přístup k surovinám.
<P>
Komise má boj s chudobou, rozvoj a bezpečnost potravin vysoko ve své agendě. Dobře víte, že Evropská unie je největším světovým dárcem rozvojového financování. Rovněž konkrétně v oblasti surovin realizuje Komise několik programů se zaměřením na rozvoj: například prostřednictvím soustavy FLEX Komise podporuje státní rozpočty rozvojových zemí v případech poklesu fiskálních příjmů souvisejících s vývozem.
<P>
Komise rovněž prosazuje průhlednou správu daňových výnosů pocházejících z čerpání surovin a přírodních zdrojů, a to prostřednictvím několika iniciativ, včetně EITI, kimberleyského procesu a programu FLEGT. Dále bych se rád zmínil o našem programu Vše kromě zbraní, který zajišťuje bezcelní přístup k dovozům všech produktů z nejméně rozvinutých zemí (kromě zbraní), čímž jim umožňuje diverzifikovat vývoz.
<P>
Nyní se obrátím k našemu klíčovému zájmu z hlediska obchodu. Pro obchod musí být dva. Potřebujeme dovážet a potřebujeme vyvážet. Je proto nanejvýš důležité zajistit, aby přístup k surovinám v třetích zemích nebyl zatížen neoprávněnými pokřiveními trhu jako kvótami, vývozními cly a zákazy vývozu.
<P>
Tak tomu dnes bohužel není. Naopak roste chuť třetích zemí uvalovat vývozní omezení. Konkrétně se naše obavy týkají některých klíčových rozvíjejících se ekonomik s agresivními cíli hospodářské politiky. Rád bych zdůraznil, že se nezaměřujeme na chudší rozvojové země, ale spíše na velké rozvíjející se ekonomiky.
<P>
Opatření přijímaná těmito zeměmi vedou k pokřivení hospodářské soutěže ve světovém měřítku, což poškozuje evropský průmysl. Rozsah tohoto problému bohužel roste. V tuto chvíli jsou opatření ovlivňující důležité vývozy do Evropské unie zavedena nejméně 20 zeměmi. Napočítali jsme přes 450 omezení týkajících se různých surovin. Zasažena je přímo či nepřímo většina evropských průmyslových odvětví, ne-li všechna.
<P>
Co bychom s tím měli dělat? Dosavadní práce ukazuje, že i když odstranění vývozních omezení již nyní zaujímá důležité místo v naší agendě, neexistuje žádné rychlé řešení, ať již v podobě dvojstranných dohod o volném obchodě, nebo v rámci Světové obchodní organizace, ale určitě se budeme více snažit.
<P>
Za prvé, bude důležité vyvinout celkovou strategii přístupu k surovinám. V této souvislosti Komise pracuje na sdělení s důležitým obchodním prvkem. Jakákoliv taková strategie by měla úplně a v logicky provázaném celku zahrnout všechny oblasti politik, včetně klíčových otázek jako bezpečnost potravin, rozvoj a životní prostředí.
<P>
Veškeré prostředky budou muset být využity na maximum. Udržitelná a vnitřně ucelená politika přístupu k surovinám by proto spojovala: za prvé, vyjednávání vedoucí k mezinárodním závazkům v rámci WTO a v bilaterálních vztazích; za druhé, prosazování pravidel WTO a stávajících dohod; a za třetí, měkká opatření jako dialog a budování spojenectví. I když žádný z těchto prvků není nový, jejich síla závisí na jejich vzájemném spojení a uceleném použití. O tom budeme hovořit na letošní konferenci se zúčastněnými stranami.
<P>
S ohledem na význam přístupu k surovinám Komise vítá jednání na toto téma v Parlamentu. Zejména Komise vítá pozměňovací návrhy k první verzi zprávy. Zpráva nyní jasněji zdůrazňuje význam této problematiky. Konstruktivně navrhuje způsoby řešení, například vynucování dohod a vyjednávání s partnerskými zeměmi. Jsme plně připraveni spolupracovat s Parlamentem na přípravě a provádění naší další strategie.
<SPEAKER ID="099" NAME="Daniel Caspary">
jménem skupiny PPE-DE. - (DE) Vážený pane předsedající, pane komisaři Potočniku, těší mě, že jste si dnes udělal čas. Můžeme pouze konstatovat, že komisař Mandelson se namísto debaty s námi zde v Parlamentu o otázkách klíčových pro evropskou průmyslovou politiku opět rozhodl odcestovat na nějakou důležitou konferenci v zámoří. Jaké bylo moje potěšení, když jsem shledal, že Váš projev k tématu je mnohem lepší, jasnější a vizionářštější než cokoli, co by kdy mohlo vyjít z úst našeho komisaře pro obchod.
<P>
Jsem velmi potěšen výsledkem našich vyjednávání ve výboru, neboť se obávám, že zpravodaj ve svém původním návrhu pro veškerou dobře míněnou péči o rozvojové země zcela ztratil ze zřetele zájmy evropského průmyslu. Ve Výboru pro mezinárodní obchod jsme do zprávy vložili novou první část, která se zabývá zájmy naší průmyslové politiky. Povaha těchto zájmů je tak nyní křišťálově zcela zřejmá. Musíme se silně zaměřit na zajištění dodávek surovin pro evropský průmysl. Jak správně poznamenal pan komisař, v tomto ohledu se potýkáme s velkými problémy.
<P>
V rámci WTO naléhavě potřebujeme lepší pravidla, která by v co největší míře zakázala opatření narušující obchod jako vývozní cla. Potřebujeme volný přístup k surovinám na světovém trhu. Nemůžeme tolerovat, aby země jako Čína zneužívaly suroviny jako svůj politický nástroj.
<P>
Maximum pro zajištění skutečně otevřeného přístupu k surovinovým trhům musíme udělat nejen v mnohostranných jednáních, ale také v jednáních dvojstranných. Nemůžeme tolerovat skutečnost, že Komise odsouhlasila přistoupení Ukrajiny k WTO a akceptovala přitom určitý stupeň tolerance k uvalování vývozních cel, neboť to dává špatný příklad. Rovněž nelze tolerovat naše akceptování dvojích cen v souvislosti s přistoupením Saúdské Arábie k WTO, které způsobilo značné potíže našemu evropskému petrochemickému průmyslu. Rovněž si nedělám velké naděje, když vidím, co se v současnosti děje v souvislosti s přistoupením Ruska k WTO, a byl bych rád, aby se Komise velmi snažila předejít uplatňování dalších opatření pokřivujících obchod.
<P>
Na závěr chci projevit upřímné díky za tuto zprávu všem kolegům a kolegyním ve výboru. Doufám, že v zítřejším plenárním hlasování ji příliš nepozměníme.
<SPEAKER ID="101" NAME="Francisco Assis">
jménem skupiny PSE. - (PT) Rád bych na úvod poblahopřál panu zpravodaji. V současné době vznikající problémy v přístupu k surovinám jsou z velké části výsledkem strukturálních změn na příslušných trzích, které souvisejí se změnami mezinárodního hospodářství.
<P>
Surovinové trhy se dříve vyvíjely cyklicky a střídala se na nich období krajního nedostatku s obdobími vzácnosti, při občasném vzniku období rovnováhy. Dnes se zdá, že čelíme nové situaci strukturálního nedostatku, který je ve značné míře způsobem náhlým růstem poptávky v důsledku rapidní industrializace a urbanizace v řadě rozvíjejících se zemí.
<P>
Je zřejmé, že na odpovídajících fórech, zejména ve Světové obchodní organizaci, musí být soustředěno úsilí o dosažení konsensu s cílem usnadnit přístup k surovinám. Zároveň však nesmíme ztratit ze zřetele jinou podstatnou otázku: V současné době čelíme nové situaci jak na trzích potravin, tak i v energetice. V Evropské unii proto naši hlavní dovozci surovin musí sledovat tuto situaci se zvláštní obezřetností. Na jedné straně musíme brát v úvahu možné dopady po celém světě, neboť by mohl vzniknout nadměrný tlak na spotřebu surovin s velmi nepříznivými důsledky pro životní prostředí a hospodářskou a společenskou organizaci v rozvojových zemích, ale na druhé straně se také musíme dívat na naši vlastní situaci a chápat naše vlastní těžkosti.
<P>
To nás, zdá se, staví před dvě zásadní otázky. Jedna se týká potřeby přehodnotit náš vlastní model hospodářského rozvoje, protože ten je neslučitelný se situací nadměrného čerpání surovin. Za druhé, měli bychom klást větší důraz na aplikovaný vědecký výzkum, který by posílil inovace, podpořil recyklaci surovin a poskytl nové odpovědi na nové problémy, které tento strukturální nedostatek přináší.
<SPEAKER ID="102" NAME="Zbigniew Zaleski" AFFILIATION="PPE-DE">
(PL) Příroda rozdělila své bohatství - suroviny v podzemí, potraviny a stromy na povrchu země a ryby ve vodách - na naší planetě nerovnoměrně. Lidské potřeby jsou stejné, ale naplňování těchto potřeb vyžaduje solidaritu při čerpání zdrojů a jejich distribuci prostřednictvím mezinárodního obchodu. Holmova zpráva se na toto téma vyjadřuje velmi obsažně. V návaznosti na pana Casparyho bych rád zdůraznil několik bodů.
<P>
Za prvé, racionální čerpání omezených zdrojů. Opakuji: omezených zdrojů.
<P>
Za druhé, ochrana surovin před vykrádáním, před neokoloniálním vykořisťováním chudých zemí, zejména v Africe. Obchod materiály, na kterém se podílí Čína a některé další země, je neprůhledný.
<P>
Za třetí, účelem obchodu s těmito surovinami by měl být rozvoj chudých zemí. To je náš hlavní cíl. Výnosy musí připadnout obyvatelstvu, a nejen představitelům úřadů nebo velkým mezinárodním společnostem.
<P>
Za čtvrté, surovinová politika EU musí zajistit, aby se Unie nestala rukojmím, například Ruska v případě plynu nebo možná v budoucnu Brazílie v případě cukru.
<P>
Za páté, všichni partneři sdílejí plnou odpovědnost za čerpání mořských zdrojů. Jak známo, řada druhů ryb je ohrožena vyhynutím stejně jako druhy v pralesích Asie a Amazonie.
<P>
Vážená paní předsedající, na závěr chci říci, že vůdčím heslem pro svobodný a poctivý obchod musí být odpovědnost při čerpání omezených přírodních zdrojů, aby přístup k surovinám potřebným pro lidskou existenci měly i budoucí generace. Podobně je třeba pomáhat chudým zemím při rozvoji technologií potřebných k produkci základních potravin. A v tomto ohledu může Evropa dokázat velmi, velmi mnoho.
<SPEAKER ID="103" NAME="Marusya Ivanova Lyubcheva" AFFILIATION="PSE">
(BG) Vážená paní předsedající, vážený pane komisaři, při vědomí úlohy obchodu v našem globalizujícím se světě musíme podporovat úsilí o šíření poctivého obchodu a všechny iniciativy přispívající k udržitelnému hospodářskému rozvoji.
<P>
Ceny surovin ovlivňují vývoj trhu a v řadě případů zhoršují dopady hospodářského rozvoje, zejména v zemích s malými ložisky surovin. To ovlivňuje celkovou tržní situaci a dostupnost surovin.
<P>
Očekávaným vysokým cenám ropy a elektrické energie umíme a měli bychom čelit s pomocí účinných technologií těžby a zpracování surovin. Tato účinnost a zavádění inovací, jakož i udržování silného výzkumu, určují míru úspěšnosti při zlepšování tržní situace a zvyšování naší síly prostřednictvím diverzifikace a energetické bezpečnosti.
<P>
S ohledem na zemědělský obchod by se pozornost měla zaměřit na zmírnění tlaku na producenty, který je způsoben nerovnováhou mezi výkupními cenami zemědělských produktů a cenami maloobchodními. To nejen narušuje trh, ale ukazuje také, že trh má určité sociální náklady.
<SPEAKER ID="104" NAME="Glyn Ford" AFFILIATION="PSE">
Vážená paní předsedající, je mi potěšením vyjádřit se ke zprávě pana Holma o obchodu se surovinami a komoditami. Minulý měsíc jsem měl tu čest zúčastnit se jménem Parlamentu 12. zasedání konference OSN o obchodu a rozvoji (UNCTAD) v Akře. Z této konference vzešlo volání o pomoc světové chudině.
<P>
Eskalace cen potravin čím dál častěji vede k pouličním nepokojům, a máme-li tuto situaci řešit, potřebujeme sáhnout k novým přístupům. Hrozí, že tato nová krize zabije každý den více lidí, než kolik jich zemřelo následkem terorismu během celých šesti let po 11. září. Politici a vlády si možná ještě nevšimli, že chudí lidé světa čím dál častěji nemají co dát jíst svým dětem. Dopady budou obzvlášť naléhavé v Africe, kde se ceny komodit v posledních dvanácti měsících více než zdvojnásobily a v důsledku spekulací, nedostatku a změn ve struktuře produkce rostou i nadále. Základní příčinou je rostoucí poptávka ve východní Asii a propad nabídky v důsledku zanedbání investic do zemědělství. Změny klimatu, které se projevují povodněmi, suchy a rekordními teplotami, tuto situaci jen zhoršují, zejména pro nejchudší lidi světa. Proto doufám, že toto usnesení přijmeme.
<SPEAKER ID="105" NAME="Georgios Papastamkos" AFFILIATION="PPE-DE">
(EL) Vážená paní předsedající, přístup k surovinám je skutečně životně důležitý pro hospodářství a konkurenceschopnost Evropy. To ještě zvýrazňuje skutečnost, že EU do značné míry závisí na dovozu surovin ze třetích zemí.
<P>
Naší prioritou musí být odstranění překážek přístupu EU k surovinovým trhům, které kladou třetí země. To platí jak pro současná vyjednávání v rámci WTO, tak i pro aktuální projednávání dvojstranných dohod o volném obchodu.
<P>
Na závěr bych rád, paní předsedkyně, dámy a pánové, vyjádřil přesvědčení, že nezbytnou podmínkou životaschopného a průhledného řízení surovin a přírodních zdrojů jsou mechanismy na pomoc rozvojovým zemím a přenos know-how do těchto zemí.
<SPEAKER ID="106" NAME="Stavros Arnaoutakis" AFFILIATION="PSE">
(EL) Vážená paní předsedající, vážený pane komisaři, je zřejmé, že konkurenceschopnost našich evropských podniků do značné míry závisí na dodávkách surovin. Proto dnes potřebujeme ucelenou strategii na zajištění přístupu ke světovým trhům. Taková strategie pomůže zabezpečit mezinárodní spolupráci, legitimní hospodářskou soutěž, poctivý obchod a dodržování omezení, která souvisejí s vážně míněnými rozvojovými pobídkami v méně rozvinutých zemích. Rovněž napomůže investicím do výzkumu a vývoje ekologických technologií a do recyklace.
<P>
Naším cílem musí být jak udržitelný rozvoj EU, tak i solidarita s nejchudšími zeměmi světa.
<SPEAKER ID="107" NAME="Brian Crowley" AFFILIATION="UEN">
Vážená paní předsedající, rád bych poděkoval zpravodaji za práci, kterou na této zprávě odvedl. Vidím zde tři klíčové aspekty.
<P>
Za prvé, vidím zde celosvětovou soutěž o suroviny a komodity. Chceme-li být v přístupu k těmto komoditám úspěšní, musíme si na evropské úrovni uvědomit, že potřebujeme zaujmout lepší pozici pro uzavírání dvojstranných dohod a dvojstranných ujednání.
<P>
S ohledem na dlouhodobý vývoj je samozřejmě velmi důležitá otázka rozhovorů o světovém obchodě, ale další manévrovací prostor si můžeme vytvořit prostřednictvím hospodářských partnerství s rozvojovým světem. Rád bych také upozornil, že vzdání se určitých práv v rámci rozhovorů o světovém obchodu kvůli krátkodobému přístupu k surovinám a komoditám by mohlo poškodit značnou část našeho evropského hospodářství, a zejména naše zemědělství.
<P>
Na závěr bych stejně jako kolega přede mnou rád zdůraznil, že nejdůležitějším ohledem ze všech je poctivost. Aby rozvojové země dosahovaly úspěchů, musíme do nich teď investovat, a to nejen letos a napřesrok kvůli vysoké ceně ropy a zemního plynu, ale i za dvacet let. Abychom předešli problémům ve vzdálenější budoucnosti, měli bychom tyto investice propojit s investicemi do vzdělání a zdravotní péče pro obyvatelstvo těchto zemí.
<SPEAKER ID="108" NAME="Janez Potočnik">
člen Komise. - Vážená paní předsedající, rád bych ctěným poslankyním a poslancům poděkoval za jejich připomínky. K výzvám, před nimiž stojíme, se vyjádřili docela jasně. Je rovněž docela jasné, že na jedné straně musíme zajistit vyvážený rozvoj naší práce, tedy se zvláštním důrazem na chudší země a upevnění poctivosti, o které mluvil pan Crowley, a na druhé straně musíme zajistit poctivá pravidla obchodu v zájmu přístupu našeho hospodářství k surovinám. Je faktem, že Evropská unie představuje čistého dovozce surovin a že jím také zůstane.
<P>
V přístupu na naše dodavatelské trhy nyní čelíme silnější soutěži a rostoucím cenám kvůli zostřené konkurenci ze strany řady rozvíjejících se ekonomik. Tyto rozvíjející se země zároveň kladou překážky přístupu k jejich vlastním surovinám, čímž narušují hospodářskou soutěž. Nezbytnou součástí rovnice naší strategie světové konkurenceschopnosti je proto spravedlivý přístup k surovinám za transparentních podmínek.
<P>
Pro příští léta je záměrem Komise využít veškerých dostupných nástrojů na zajištění udržitelných dodávek surovin našim průmyslovým odvětvím. K tomu bude Komise sledovat komplexní a vyváženou strategii. Jak Parlament správně zdůrazňuje, tato strategie musí zohledňovat nejen zájmy našich průmyslových odvětví a naší konkurenceschopnosti, ale i zájmy chudších zemí.
<P>
Pokud jde o rozvojový úhel pohledu, musíme a chceme rozlišovat mezi oprávněnými kroky chudších rozvojových zemí, jako jsou vývozní cla představující nezbytný zdroj příjmů pro jejich rozpočty, na jedné straně a opatřeními, která přijímají rozvíjející se ekonomiky v rámci své hospodářské politiky a která narušují hospodářskou soutěž na světových trzích, na straně druhé.
<P>
Oceňuji připomínku pana Assise o závazcích v oblasti výzkumu a vývoje, které v této souvislosti rovněž musí být zvýšeny. Chtěl bych poděkovat Parlamentu za to, že nás v této politice podporuje. O dalším provádění naší strategie Vás budeme průběžně informovat.
<SPEAKER ID="109" NAME="Jens Holm" LANGUAGE="SV">
Vážený pane komisaři Potočniku, těšíme se na sdělení Komise a na konferenci. Líbí se mi, že hodláte řešit otázky bezpečnosti potravin, rozvoje a životního prostředí.
<P>
Francisco Assisi, zcela s Vámi souhlasím v tom, že musíme přehodnotit náš model hospodářského rozvoje.
<P>
Zbigniewe Zaleski, souhlasím, že obchod se nesmí rovnat neokoloniálnímu vykrádání surovin v rozvojových zemích. Proto vyzývám Zbigniewa Zaleského a všechny ostatní, aby určitě podpořili pozměňovací návrhy 20 a 21. Prosím Vás, abyste si je pozorně prostudovali.
<P>
Podívejte se také na pozměňovací návrh 26, který se zabývá biopalivy. Voláme v něm po zavedení standardů ochrany životního prostředí a sociální ochrany u biopaliv. Obrovský problém je, že se čím dál více obilovin spotřebovává při výrobě masa, jinými slovy krmíme jimi hospodářská zvířata, ale zároveň je čím dál více obilovin spotřebováváno při výrobě paliva pro naše automobily.
<P>
Toto je výzva pro Komisi: požadujeme opatření k omezení používání vozidel k soukromým cestám a spotřeby masa, abychom měli více obilovin pro nakrmení lidí!
<P>
Ve zprávě požadujeme naléhavá opatření k řešení změn klimatu. Svého dílu odpovědnosti se musí zhostit také obchod. Musíme odstranit veškeré zbytné emise a omezit dopravu. Předmětem značné části obchodu jsou výrobky, které by mohly být stejně snadno vyráběny lokálně. Musíme podporovat obchod se "zeleným zbožím" a chytré technologie na ochranu životního prostředí. Pokud tak neučiníme a obchod se nezhostí svého dílu odpovědnosti, brzy nebudou zbývat žádné suroviny, se kterými bychom mohli obchodovat, ani žádné potraviny, které bychom mohli jíst. Je nesmírně důležité, abychom vzali naši zodpovědnost za změny klimatu vážně!
<SPEAKER ID="110" NAME="Předsedající">
Rozprava je ukončena.
<P>
Hlasování se bude konat v úterý 20. května 2008.
<CHAPTER ID="003">
Žádost o vrácení věci výboru: viz zápis
<CHAPTER ID="008-05">
5. Společná organizace trhů s cukrem (hlasování)
<CHAPTER ID="007">
Schválení zápisu z předchozího zasedání: viz zápis
<CHAPTER ID="011-02">
2. Kambodža, zejména případ Sama Rainsyho
<SPEAKER ID="308" NAME="Předsedající">
Dalším bodem je Kambodža, zejména případ Sama Rainsyho.
<SPEAKER ID="309" NAME="Marietje Schaake">
autorka. - Pane předsedající, Sam Rainsy je naším kolegou, poslancem kambodžského parlamentu. Tato skutečnost sama o sobě vedla k pokusům o atentát a mnoha politickým i právním útokům od vládnoucí strany, včetně 12letého trestu odnětí svobody. Vládnoucí straně se očividně nelíbí, že Sam Rainsy odsuzuje korupci a zneužívání lidských práv.
<P>
Ráda bych této vládnoucí straně připomněla, že EU je pro Kambodžu největším dárcem a že tato pomoc je podmíněna dodržováním lidských práv a základních svobod.
<P>
V roce 2006 získal Sam Rainsy Cenu za svobodu organizace Liberal International. Tuto cenu dostal za hájení svobod, které v tomto Parlamentu sdílíme. Proto kambodžské úřady vyzýváme, aby provedly doporučení zvláštního zpravodaje OSN pro lidská práva v Kambodži.
<SPEAKER ID="310" NAME="Raül Romeva i Rueda">
autor. - Pane předsedající, jak již bylo řečeno, Evropská unie představuje pro Kambodžu největšího dárce a je více než oprávněné chtít po kambodžských úřadech nejen to, aby se pustily do politických a institucionálních reforem a vytvářely demokratický stát řízený právním řádem a založený na úctě k základním svobodám a právům, ale také aby daly najevo vůli účinně bojovat proti šířícímu se moru korupce, rozsáhlému odlesňování vedoucímu k vystěhovávání obyvatel, zabírání půdy a sexuální turistice. Je oprávněné chtít, aby odmítly současnou kulturu beztrestnosti a všechny, kteří se na podobných činnostech podílejí, postavily před soud.
<P>
Záruka svobodného a spravedlivého politického vyjadřování bez zastrašování nebo pronásledování je rovněž nezbytností. Konkrétně bychom měli jasně říci, že jsme znepokojeni perzekucí a odsouzením ke 12 letům vězení vůdce opozice Sama Rainsyho kvůli gestu vnímanému jako symbolické a čistě politické povahy. Je obzvlášť znepokojivé, že pokud bude tento trest vykonán, zabrání Samovi Rainsymu účastnit se parlamentních voleb v roce 2013, a to bude mít důsledky nad rámec Rainsyho případu, neboť se dotkne opozice jako takové.
<SPEAKER ID="311" NAME="Véronique De Keyser" LANGUAGE="FR">
Pane předsedající, jedná se o naléhavé usnesení, v němž jde především o Sama Rainsyho, občas kontroverzní postavu, což ovšem nesmí odvést naši pozornost od skutečného demokratického problému, který se za jeho případem skrývá.
<P>
Sam Rainsy je tedy, jak už bylo řečeno, liberální postavou a protivníkem vůdce Hun Sena. Pan Rainsy byl již dříve odsouzen k 18 měsícům vězení, v roce 2006 byl ale osvobozen. Hun Sena obvinil z toho, že stál za granátovým útokem v roce 1997.
<P>
Nyní byl obviněn z toho zločinu - jak bylo řečeno, symbolického - že přesouval hraniční sloupy na sporné hranici mezi Vietnamem a Kambodžou a distribuoval takzvané falešné mapy. Být dvanáct let mimo dění je mnoho, ve skutečnosti je však jasné, o co tady vlastně jde. Jediným cílem je zabránit mu účastnit se příštích voleb v roce 2013, neboť je vůdcem druhé opoziční politické strany v zemi.
<P>
Politická atmosféra v Kambodži je proto tísnívá, volby se blíží a na řadu přicházejí taktiky ke získání hlasů, znatelný je příklon k autoritářství a já bych kromě Rainsyho případu ráda zmínila také perzekvované představitele nevládních organizací: političku Mu Sochua, obviněnou z očerňování premiéra, novináře Hanga Chakru, uvězněného za odsouzení korupce v kruzích místopředsedy vlády Sok Ana, a další.
<P>
Ráda bych tedy pouze připomněla, jak už to učinili jiní, že jsme dárci, že máme dohodu o spolupráci, která stanoví, že základní svobody musí být respektovány. Zároveň vyzývám k vytvoření havarijního humanitárního plánu pro ty, kteří byli postiženi ve stavebnictví a v textilním odvětví. To je také důležité.
<SPEAKER ID="312" NAME="Charles Tannock">
autor. - Pane předsedající, ačkoli je Kambodža na papíře pluralitní demokracií, uznávaná nevládní organizace Human Rights Watch tvrdí, že politici a novináři kritizující vládu čelí násilí a zastrašování.
<P>
Soudní systém je navíc slabý a podléhá politickým vlivům. Vláda nadále zavírá oči před podvodným zabíráním půdy zemědělců, nelegální těžbou dřeva a rozsáhlým drancováním přírodních zdrojů země.
<P>
Sam Rainsy, vůdce opozice, v současné době v exilu ve Francii, byl v nepřítomnosti odsouzen k deseti letům vězení. Jeho takzvaným zločinem bylo to, že poukázal na vládní vyvlastňování půdy venkovských zemědělců po rozhovorech o hranicích se sousedním Vietnamem, během nichž byl obviněn z toho, že vykopával hraniční sloupy.
<P>
Dnešní usnesení slouží jako včasná připomínka kambodžské vládě, že pokud usiluje o bližší vztahy s EU, měla by zaručovat a dodržovat základní svobody a lidská práva. V opačném případě Kambodža riskuje, že bude v očích mezinárodního společenství zařazena do stejné kategorie jako vyvrhel Barma.
<SPEAKER ID="313" NAME="Monica Luisa Macovei">
autorka. - Pane předsedající, pan Rainsy, vůdce opozice, byl v nepřítomnosti odsouzen ke 12 letům vězení. Jeho soud neproběhl v souladu s mezinárodními požadavky na spravedlivý a nestranný soud a jeho odsouzení bylo politicky motivované. Podobná odsouzení členů opoziční strany jsou poměrně obvyklá a ukazují, že v Kambodži žádná nestranná justice neexistuje. Taková soudní rozhodnutí porušují lidská práva, a to včetně svobody vyjadřování a práva na spravedlivý soud.
<P>
Jsem důrazně proti obvinění Sama Rainsyho a ostatním, kteří využívají své svobody vyjadřování a vyzývají kambodžskou vládu, aby skončila se svojí současnou tyranií. Na mezinárodní úrovni musíme Kambodžu upozornit na to, že má usilovat o demokracii a neuplatňovat selektivní vynucování práva v rozporu s právy jednotlivců. Především vyzývám Komisi, aby Kambodžu vyzvala k neuplatňování nových opatření proti nevládním organizacím, která omezují opozici a občanskou společnost.
<SPEAKER ID="314" NAME="Sari Essayah">
za skupinu PPE. - (FI) Pane předsedající, chování vůči Samovi Rainsymu je jenom špičkou ledovce, pokud jde o autoritářský přístup, který kambodžská vládnoucí strana uplatňuje s cílem udržet si politickou moc nad justicí, aby tak umlčela kritiku vlády. Tato vláda má jako svoji hlavní prioritu potlačování občanské společnosti a šíření vlády jedné strany. To se odráží i v Rainsyho trestu, který mu má zabránit účastnit se voleb v roce 2013.
<P>
Jak už zde bylo řečeno, EU je pro Kambodžu největším dárcem a z toho důvodu je důležité, abychom se v tomto usnesení nespokojili s pouhým slovním odsouzením četných porušení lidských práv v této zemi, neexistence řádného a životaschopného soudního systému a politizace vojenských sil. Musíme jim zcela konkrétním způsobem připomenout dohodu o spolupráci mezi EU a Kambodžou a její první článek, který vyzývá k respektování lidských práv. Pokud budou občanské svobody nadále potlačovány, musí být vyvozeny důsledky a EU musí další poskytovanou pomoc podmínit jasným zlepšením situace v oblasti lidských práv.
<SPEAKER ID="315" NAME="Corina Creţu" LANGUAGE="RO">
Dvanáctiletý trest odnětí svobody, k němuž byl kambodžský vůdce opozice Sam Rainsy odsouzen, je ve skutečnosti vážným porušením lidských práv a křiklavou ukázkou autoritářského režimu, který politickému životu v Kambodži vládne. Po trojnásobném vyloučení z Národního shromáždění a odebrání poslanecké imunity, společně s četnými pokusy o atentát a vraždami jeho stoupenců, byl Sam Rainsy za své protesty tentokrát odsouzen v nepřítomnosti, a to se zřejmým politickým úmyslem.
<P>
Hlavním cílem trestu uděleného v září je zejména zabránit vůdci opozice kandidovat ve volbách, které se mají konat za více než dva roky. Takovýto postup snižuje šance Kambodži jednou provždy dosáhnout demokracie. K požadavkům podaným prostřednictvím tohoto usnesení kambodžské vládě a vyzývajícím k zastavení politických perzekucí bych ráda připojila požadavek mířený na vysokou představitelku Evropské unie pro zahraniční věci na vyvinutí nezbytného tlaku na úřady, aby se vrátily k politickým a institucionálním reformám, nutným pro ustanovení skutečné demokracie.
<SPEAKER ID="316" NAME="Gerald Häfner">
za skupinu Verts/ALE. - (DE) Pane předsedající, Kambodža je velmi krásná země s bohatou historií, ale jak země, tak její historie má i své stinné stránky. Nejnovějšími událostmi jsou zmizení osob, lidé uvězňovaní bez soudu, vysoká míra korupce, nelegální zabírání země a nelegální těžba dřeva. Věc, která by nás jako poslance Evropského parlamentu měla nejvíce znepokojovat, je to, že lidé kritizující a odsuzující tyto praktiky jsou odvlékáni přímo z ulice, postaveni před zmanipulované soudy a poté uvězněni.
<P>
Sam Rainsy, vůdce opozice v Kambodži, se stal cílem již několika pronásledování. Byl již jednou zvolen, ale z parlamentu byl v roce 1995 vyloučen. Podařilo se mu však vrátit. Během předvolebních shromáždění byl cílem četných útoků, po jednom z nich zůstalo 80 mrtvých. Měl jsem tu čest jej v Kambodži navštívit. Zjistil jsem, že je to velice mírumilovný člověk a odhodlaný stoupenec demokracie a lidských práv. Nyní byl za symbolický akt, na základě chabých argumentů, odsouzen ke 12 letům ve vězení.
<P>
Každý, kdo uvězní vůdce opoziční strany, zároveň uvězní velkou část obyvatel země, kterou tento člověk zastupuje. Každý, kdo uvězní vůdce opoziční strany a zabrání mu zúčastnit se dalších voleb, blokuje demokratický proces a porušuje občanská a lidská práva. Jsem přesvědčen, že bychom se s tím neměli smířit, a vyzývám Komisi, aby požadovala dodržování podmínek obsažených především v prvním článku dohody o spolupráci s Kambodžou. Ten stanoví, že respektování lidských práv v Kambodži je podmínkou pro poskytování pomoci ze strany Evropské unie.
<SPEAKER ID="317" NAME="Adam Bielan" LANGUAGE="PL">
Už dvakrát jsem měl příležitost Kambodžu navštívit. Poprvé to bylo před dvěma lety společně s delegací pozorovatelů Evropského parlamentu během parlamentních voleb, podruhé před půl rokem. Musím říci, že Kambodža je země, jež v posledních letech prošla velmi rychlým rozvojem - mluvím o hospodářském rozvoji - podobně jako jiné světové země. Rychlý hospodářský rozvoj však v Kambodži naneštěstí nešel ruku v ruce s procesem demokratizace. Opravdová demokracie totiž nemůže existovat bez silných médií, která hlídají vládnoucí stranu, bez silné opozice nebo bez silného sektoru nevládních organizací.
<P>
Trest udělený Samovi Rainsymu, rozhodně ne první, je pro opozici další ranou pod pás. Pokud bude tento trest vykonán, Sam Rainsy se nebude moci zúčastnit příštích parlamentních voleb, ačkoli se ve své zemi těší poměrně velké oblibě. Na trestu je zarážející i to, že více než 30 let po pádu režimu Rudých Khmerů nebylo mnoho představitelů tohoto režimu v Kambodži dosud postaveno před soud. Zpochybňování vietnamsko-kambodžské hranice ke stabilizaci regionu zajisté nepřispívá, celá záležitost by se však měla řešit politickou cestou, nikoli soudně uděleným trestem.
<SPEAKER ID="318" NAME="Elena Băsescu" AFFILIATION="PPE">
(RO) Je politováníhodné, že se kambodžské soudy uchylují k věznění, jakožto ke způsobu zastrašování politických protivníků a disidentů. Nejčastějšími cíli takového jednání bývají novináři, aktivisté bojující za lidská práva a kritici otevřeně prosazující svobodu slova.
<P>
Obvinění vznesená proti Samovi Rainsymu jsou očividně spíš politické než kriminální povahy. Byl odsouzen ke 12 letům vězení, a to po symbolickém gestu, jímž protestoval proti způsobu, jakým byla vytyčena hranice s Vietnamem. Skutečným důvodem jeho obvinění však zřejmě byla snaha zbavit se před parlamentními volbami v roce 2013 opozice.
<P>
Ráda bych využila této příležitosti a vyzvala kambodžskou vládu, aby dostála svých závazků upevňování demokracie. Samovi Rainsymu, jakožto přednímu vůdci opozice, musí být umožněno co nejdříve se vrátit ke svým povinnostem v kambodžském parlamentu. To by pomohlo zastavit přeměnu v systém vlády jedné strany, který je pro lidská práva velkou hrozbou.
<SPEAKER ID="319" NAME="Eija-Riitta Korhola" AFFILIATION="PPE">
(FI) Pane předsedající, rozhodnutí kambodžského soudu odsoudit vůdce opozice Sama Rainsyho k 10 letům vězení kvůli obviněním ze šíření dezinformací a falešných oficiálních dokumentů, stejně jako tomu bylo u podobných případů, vedlo k oprávněným obavám Západu o nestrannost a nezávislost tamního právního systému.
<P>
Objevily se systematické snahy vykládat povrchně zákonná ustanovení o šíření falešných informací a pomlouvat a očerňovat takovým způsobem, který ztěžuje práci opozice a nevládních organizací. Daná ustanovení byla ve skutečnosti zneužita k omezování svobody názoru a projevu.
<P>
Ačkoli si uvědomuji, jak značným vývojem Kambodža od pádu Pol Potova režimu prošla, považovala bych za mrzuté, kdyby se kambodžská vláda rozhodla zanechat proces budování demokratického systému nedokončený, což se bohužel stalo v mnoha jiných zemích. Kambodža podepsala četné mezinárodní dohody, včetně dohody o spolupráci s Evropskou unií, v nichž se zavázala chránit základní práva svých občanů a zavádět na svém území demokratické principy. Evropská unie musí kambodžskou vládu jasně a důrazně přimět, aby své závazky dodržovala.
<SPEAKER ID="320" NAME="Cristian Dan Preda" AFFILIATION="PPE">
(RO) Jak už bylo zmíněno, Samovi Rainsymu byly uděleny dva tresty odnětí svobody. Desetiletý trest, který nyní dostal za údajné šíření dezinformací a falšování veřejných dokumentů, byl připojen ke staršímu dvouletému trestu. Jak říkali moji kolegové, jde o jasný pokus zabránit mu v účasti v nadcházejících volbách. V celém tomto procesu existuje ještě jedna záležitost, a to ta, že Sam Rainsy byl odsouzen v nepřítomnosti při jednání, která probíhala za zavřenými dveřmi a která podle zpráv doprovázelo mnoho neregulérností.
<P>
Ve skutečnosti nejde o ojedinělý případ. Mnoho jiných kritiků kambodžské vlády muselo čelit podobnému zacházení s následným trestním pronásledováním. Jak už bylo zmíněno, jsem přesvědčen, že na základě podepsané dohody o spolupráci s Evropskou unií mají kambodžské úřady povinnost držet se svých jasných závazků souvisejících s lidskými právy.
<SPEAKER ID="321" NAME="Jaroslav Paška" AFFILIATION="EFD">
(SK) V Kambodži, podobně jako v mnoha jiných zemích, sklouzává boj o politickou moc do skutečného boje, jak se říká, do boje na život a na smrt. Mocenské struktury své politické odpůrce v takovýchto případech likvidují, pronásledují a zavírají.
<P>
Tak to vypadá i v případě Sama Rainsyho, jehož se chtějí současní vládci přirozeně zbavit, protože je pro ně konkurencí, vytváří pro ně riziko budoucí politické změny. Zajisté bychom mohli i v tomto případě intervenovat a žádat kambodžskou vládu o to, aby svého politického odpůrce přestala šikanovat a vytvořila mu prostor pro to, aby mohl stejně jako ostatní soutěžit v politickém boji.
<P>
Vzhledem k lepším kontaktům, které s Kambodžou máme, si myslím, že v tomto případě můžeme být úspěšnější než v případě Harare. Proto se domnívám, že by opravdu stálo za to vytvořit politický tlak na kambodžskou vládu, aby zvážila svůj postup a svoje chování vůči politickým odpůrcům a vytvořila podmínky pro to, aby byla v této zemi umožněna volná a korektní politická soutěž.
<SPEAKER ID="322" NAME="Máire Geoghegan-Quinn" LANGUAGE="GA">
Pane předsedající, nejdříve chci poděkovat poslancům, kteří se zapojili do této diskuze.
<P>
členka Komise.- Ráda bych poděkovala poslancům, kteří této rámci této naléhavé rozpravy předložili usnesení ohledně Kambodže. Tamní situace je skutečně znepokojující.
<P>
Vedli jsme upřímné rozhovory s našimi kambodžskými informátory, naposledy během společného výboru v Bruselu 8. října, o stavu demokratických institucí země a především o postoji k parlamentní opozici. Skutečnost, že vůdce opozice Sam Rainsy musel hledat azyl ve Francii, je ukazatelem zhoršující se situace.
<P>
To stejné se dá říci o zapojení soudů do politiky a pronásledování členů opozice, včetně těch, které by měla chránit poslanecká imunita. Hrozí nebezpečí, že Národní shromáždění přestane fungovat jako fórum pro svobodnou výměnu názorů. Média jsou rovněž vystavena nátlaku.
<P>
Existují i povzbudivé okamžiky. Kambodža přijala všechna doporučení Rady OSN pro lidská práva, obsažená ve všeobecném periodickém přezkumu. Víme také, že byl přijat nový trestní zákoník a protikorupční zákon. Budeme samozřejmě muset sledovat, jak budou uplatňovány v praxi. Hodláme i nadále Kambodžu upozorňovat na dřívější doporučení našich volebních pozorovatelských misí. Založení fungujícího Výboru pro lidská práva je významným cílem. Vítáme úmysl vlády v této záležitosti pokročit, stejně jako její iniciativu při zakládání společného fóra s organizacemi občanské společnosti.
<P>
Kambodža zůstává velice chudou zemí. Lze učinit mnohé, aby se udržel hospodářský růst poslední doby, avšak bez rostoucích společenských rozdílů. To by mělo zahrnovat i reformu pravidel pro vlastnictví půdy a konec neudržitelných praktik při hospodaření s půdou a lesy, včetně drancování přírodních zdrojů.
<P>
Trestání vlády nebo zmrazování našich kontaktů nijak nepomůže těm nejchudším a nejzranitelnějším a jenom povzbudí ty, kteří demokracii naoko slouží. Proto nemohu souhlasit s tím, že by zrušení naší vzájemné dohody bylo k něčemu dobré.
<P>
Trpělivý dialog nemůže nic nahradit. Pokud nebudeme vnímáni jako klíčový hráč při rozvoji země, ztratíme možnost události ovlivňovat. Je toho mnoho, co můžeme pro Kambodžu na všech úrovních udělat, od úřadu premiéra až po občanskou společnost. Hodláme nadále podporovat pozitivní iniciativy Kambodže ve prospěch lidských práv, rozvoje a rovnosti žen a mužů, a zároveň prosazovat vskutku pluralitní parlamentní demokracii, svobodnější tisk a nezávislejší soudní systém.
<SPEAKER ID="324" NAME="Předsedající">
Rozprava je ukončena.
<P>
Hlasování se bude konat za okamžik.
<P>
Písemná prohlášení (článek 149 jednacího řádu)
<SPEAKER ID="944" NAME="Jarosław Leszek Wałęsa" AFFILIATION="PPE">
v písemné formě. - Situace ohledně lidských práv v Kambodži je čím dál tím znepokojivější. Čelíme problému s křiklavým porušováním lidských práv autoritářskou vládou, jež nahlodává vlákna demokracie. Jako největší dárce pro Kambodžu musí EU rychle zasáhnout ve prospěch tamních občanů a ujistit je, že se demokratický proces nezadrhne. Rád bych při této příležitosti oslovil kambodžskou vládu a požádal ji, aby se neprodleně a včas podřídila zprávě zvláštního zpravodaje OSN. Případ Sama Rainsyho vynáší na světlo nespravedlnosti, k nimž v Kambodži dochází, kde pan Rainsy jako vůdce opoziční strany a člen parlamentu čelí něčemu, co nelze vnímat jinak než jako snahu odstranit jakoukoli opozici ustanovené autoritářské vlády. Praxe obviňování a zadržování osob představujících takzvanou hrozbu pro vládu musí skončit. Občané navíc stále nemají žádné záruky nezávislosti a nestrannosti soudů. Těmito záležitostmi se musí Parlament neprodleně zabývat, aby občany Kambodže ujistil, že hodlá jejich právo na demokracii i nadále podporovat a bránit.
<CHAPTER ID="022">
Ukončení zasedání
<CHAPTER ID="003">
Prohlášení předsednictví
<SPEAKER ID="007" NAME="Předsedající">
Rád bych na počátku tohoto dílčího zasedání učinil některá prohlášení.
<P>
Dne 6. listopadu 2010 neznámí útočníci v Moskvě surově zbili novináře Olega Kašina. Tento brutální útok, jehož motivem nebylo loupežné přepadení, zaslouží co nejdůraznější odsouzení. V této situaci bereme na vědomí a vítáme rychlou reakci prezidenta Medveděva a jeho osobní odhodlání najít pachatele a doufáme, že bude účinné.
<P>
Za druhé, dne 31. října se na Triumfálním náměstí v Moskvě konala opoziční demonstrace a policie poprvé za uplynulé dva roky nezasáhla. Ze strany ruských úřadů to považujeme za slibný signál a doufáme, že výzvy Evropského parlamentu k další demokratizaci veřejného života v Rusku, vydávané po léta, nezůstaly bez povšimnutí.
<P>
Za třetí, před deseti dny došlo v Bagdádu k útoku na křesťany, kteří se modlili ve svém kostele. Několik lidí bylo zabito a další byli zraněni. Jménem Evropského parlamentu znovu vyzývám k dodržování svobody náboženského vyznání a k zastavení nábožensky motivovaného násilí, jehož jsme v této části světa svědky.
<P>
Za čtvrté, dne 10. prosince se ve Stockholmu bude konat slavnostní zasedání, na kterém budou předány Nobelovy ceny za tento rok. Pokusy čínských úřadů vyvíjet tlak na členské státy Evropské unie, aby se slavnostního zasedání nezúčastnily, považujeme za nepřijatelné. Evropský parlament se neochvějně zasazuje o dodržování základních a nezcizitelných práv všech osob na celém světě, a v případě Číny samozřejmě nečiníme výjimku. Na prosincovém slavnostním zasedání bude Evropskou unii, a tudíž i Evropský parlament, zastupovat vedoucí delegace Evropské unie v Norsku.
<SPEAKER ID="008" NAME="Luigi Berlinguer" AFFILIATION="S&amp;D">
(IT) Pane předsedající, dámy a pánové, v posledních dnech byla oblast Veneto v Itálii zasažena vážnými přírodními pohromami, zejména provincie Vicenza, Padova a Verona. Tyto katastrofální povodně různým způsobem zasáhly přibližně 500 000 osob a způsobily škody ve výši stamilionů EUR. Tato tragédie srazila na kolena všechna výrobní odvětví, malé a střední podniky a různá další odvětví.
<P>
Rád bych vyzval kolegy poslance a evropské orgány, aby tyto lidi všemožně podpořili a nalezli řešení, jak na tuto pohromu reagovat, v rámci pravidel stanovených Fondem solidarity a strukturálními fondy Evropské unie.
<P>
Chtěl bych také poznamenat, že Itálie má dnes ještě jeden důvod k zármutku, ačkoli ze zcela jiného důvodu: zkázu Pompejí. Chtěl jsem se o tom zde jen zmínit, zdůraznit význam a důležitost události tohoto druhu a poukázat na to, že Evropa tyto záležitosti nesmí spouštět ze zřetele.
<SPEAKER ID="009" NAME="Předsedající">
Děkuji vám za tuto poznámku. Využívejte k tomu prosím také jednominutových projevů. Je to téma, které lze zmínit i v jednominutovém projevu. Děkuji vám, pane Berlinguere, za nastolení této záležitosti.
<CHAPTER ID="002">
Schválení zápisu z předchozího zasedání: viz zápis
<CHAPTER ID="011">
Hlasování
<CHAPTER ID="018">
Termíny příštích zasedání: viz zápis
<CHAPTER ID="005-08">
8. Makroobezřetnostní dohled nad finančním systémem na úrovni Společenství a zřízení Evropského výboru pro systémová rizika (
<CHAPTER ID="007-07">
7. Účasti zaměstnanců ve společnostech s evropským statutem (hlasování)
<CHAPTER ID="005-19">
19.  Udělení absolutoria za rok 2006: Evropská nadace odborného vzdělávání (
<CHAPTER ID="001">
Zahájení zasedání
<P>
(La seduta è aperta alle 9.00)
<CHAPTER ID="007-03">
3. Doplnění Malediv na seznam zemí, na které se po ničivých vlnách tsunami v Indickém oceánu v prosinci 2004 vztahuje krytí ztrát z úvěrů (hlasování)
<CHAPTER ID="007-05">
5. Dohoda mezi ES a Austrálií o některých aspektech leteckých služeb (hlasování)
<CHAPTER ID="004-06">
6. Vody ke koupání (hlasování)
<CHAPTER ID="005">
Členství ve výborech: viz zápis
<CHAPTER ID="013">
Rozhodnutí o určitých dokumentech: viz zápis
<CHAPTER ID="002">
Schválení zápisu z předchozího zasedání: viz zápis
<CHAPTER ID="006-16">
16. Návrh opravného rozpočtu č. 3/2009 (
<CHAPTER ID="010-03">
3. CSSpolečná organizace zemědělských trhů (jednotné nařízení o společné organizaci trhů) (
<CHAPTER ID="004-12">
12. Program roční činnosti na rok 2009 pro tematický program "nestátní subjekty a místní úřady v rozvoji" (Část II: zaměřené činnosti) (
<CHAPTER ID="006-10">
10. Evropsko-středomořská dohoda o přidružení  EU/Sýrie (hlasování)
<CHAPTER ID="021">
Ukončení zasedání
<P>
(Zasedání bylo přerušeno ve 22:50.)
<CHAPTER ID="011">
Mezinárodní politika v oblasti klimatu po Kodani - Oživení mezinárodních jednání bezprostřední akcí
<SPEAKER ID="296" NAME="Předsedající">
Dalším bodem je prohlášení Komise o mezinárodní politice v oblasti klimatu po Kodani: oživení mezinárodních jednání bezprostřední akcí.
<SPEAKER ID="297" NAME="Connie Hedegaard">
členka Komise. - Paní předsedající, toto je poprvé, kdy hovořím před touto sněmovnou. Jsem ráda, že po necelých čtyřech týdnech poté, co jsem se ujala úřadu, vám zde dnes mohu představit sdělení o mezinárodní politice v oblasti klimatu po Kodani - sdělení, které Komise přijala na svém dnešním zasedání.
<P>
Sdělení je nazváno "Okamžitá akce pro oživení celosvětového úsilí v oblasti změny klimatu", což je právě to, co je naším cílem. Při přípravě tohoto sdělení jsme samozřejmě zcela zohlednili usnesení Parlamentu ze dne 10. února o závěrech konference o změně klimatu v Kodani (COP 15).
<P>
Konference v Kodani byla krokem o hodně menším, než Evropská unie chtěla, nicméně byl to krok kupředu. Sto devět zemí - průmyslových států stejně jako rozvojových národů, které společně odpovídají za více než 80 % světových emisí skleníkových plynů - nyní oficiálně zahrnulo své cíle a akce v oblasti snížení emisí do Kodaňské dohody. Jinými slovy máme příležitost stavět na tomto odhodlání a napomoci v tom, aby směřovalo k mezinárodní akci. Musíme se této příležitosti chopit a přispět k tomu, aby byla zachována hybná síla a směřování k silné a právně závazné celosvětové dohodě v oblasti změny klimatu v období po roce 2012, která je samozřejmě nadále naším cílem.
<P>
Východiskem Komise je, že Evropská unie musí nadále prokazovat vedoucí postavení. Domníváme se, že nejpřesvědčivějším způsobem, jak to Evropa může udělat, je přijímat konkrétní a rozhodná domácí opatření, aby se stala regionem, jenž je oblastí nejšetrnější k životnímu prostředí na světě. Musíme tak učinit v rámci strategie EU do roku 2020, která byla minulý týden předložena. A dovolte mi, abych řekla hlasitě a jasně: je to ve vlastním zájmu Evropy. Jak to? Inu proto, že to - pokud to uděláme rozumně - zvýší naši konkurenceschopnost, posílí bezpečnost našich dodávek energie a bude to stimulovat zelenější hospodářský růst a inovace, a tedy vytvářet nová pracovní místa. Komise se proto nyní pustí do práce na nastínění cesty přechodu Evropské unie k nízkouhlíkovému hospodářství do roku 2050.
<P>
Součástí tohoto přechodu bude snížení našich emisí do roku 2050 o 80 % až 95 %, jak již bylo dohodnuto, a - jak tato sněmovna dobře ví - Evropská unie se zavázala ke snížení svých emisí do roku 2020 alespoň o 20 % oproti úrovním z roku 1990 a ke zvýšení tohoto podílu na 30 %, pokud budou podmínky příznivé. Plně sdílím přání tohoto Parlamentu, aby Evropská unie 20% cíl překročila. Musíme naše snížení uvést lépe v soulad s tím, co je podle vědců nezbytné ke splnění cíle Kodaňské dohody, jímž je udržet celosvětové oteplování pod dvěma stupni. Jak jste ve svém usnesení rovněž konstatovali, krize dosažení těchto cílů usnadnila. Chceme-li dnes být tak ambiciózní, jak jsme byli připraveni být, když jsme přijímali soubor opatření v oblasti klimatu a energetiky v roce 2007 a 2008, tak bychom měli 20% cíl překročit. Proto vám s potěšením oznamuji, že Komise připraví před červnovým zasedáním Evropské rady analýzu toho, jakých praktických politik bude třeba, abychom do roku 2020 snížili emise o 30 %. Komise se rovněž zapojí do vytváření analýzy milníků na naší cestě do roku 2050, včetně nezbytných scénářů ambiciózní úrovně pro rok 2030. To si vyžádá stanovení vhodných strategií pro stěžejní odvětví vypouštějící emise, jež budou sladěny se strategií EU do roku 2020. Komise rovněž v souladu s konečným termínem dohodnutým ve směrnici o systému pro obchodování s emisemi představí svou analýzu situace energeticky náročných průmyslových odvětví v případě přesunu emisí uhlíku.
<P>
Souběžně s touto prací musí Evropská unie začít s prováděním Kodaňské dohody. Znamená to vytvořit pevný a transparentní mezinárodní rámec pro vykazování emisí a výkonu jednotlivých zemí. Rovněž to obnáší rychlé uvolnění 7,2 miliard EUR na financování rychlého zahájení v rozvojových zemích, jež Evropa přislíbila na období 2010 až 2012. Toto je zvláště důležité pro naši důvěryhodnost, stejně jako přispívat k zabezpečení dlouhodobého financování. Komise je připravena se zapojit do zajištění řádné koordinace podpory Evropské unie.
<P>
A konečně toto sdělení navrhuje plán dalších kroků v procesu OSN, jenž by měl být dohodnut na jaře v Bonnu, až budou znovu zahájena vyjednávání. Technické schůzky v Bonnu musí začít s procesem začlenění politických pokynů z Kodaňské dohody do vyjednávaného textu OSN a zaplnění zbývajících mezer. Nejdůležitější je, myslím si, zabývat se tím, jaké konkrétní výsledky může mít konference v Cancúnu. Zásadní bude nejen v oficiálním vyjednávacím procesu OSN uplatnit cíle vyspělých zemí a opatření rozvojových zemí podle Kodaňské dohody a politické pokyny k systémům monitorování, vykazování a ověřování, ale také rozhodnout o otázkách, jež Kodaňská dohoda opomíjí, jako je vývoj mezinárodního trhu s uhlíkem, snížení emisí z mezinárodní letecké a námořní dopravy prostřednictvím ICAO a EIMO, zemědělství a další. Při oficiálních vyjednáváních v Kodani byl učiněn značný pokrok v souvislosti s rámcem pro přizpůsobení, technologickým rámcem a lesním hospodářstvím, což by mohlo rovněž patřit mezi konkrétní cíle pro konferenci v Mexiku.
<P>
Nikdo by nebyl šťastnější než já, kdyby z konference v Cancúnu také vzešla právně závazná dohoda a kdyby tam byla vyřešena i právní otázka - a nebuďte na omylu, Evropská unie je připravena. Nicméně musíme uznat, že přetrvávající rozdíly mezi zúčastněnými stranami mohou dohodu v této věci odložit až na příští rok. Proto musíme se svými očekáváními pečlivě zacházet. Myslím, že všichni víte, že vysoká očekávání od konference v Mexiku, která by pak nepřinesla konkrétní výsledky, představují velice vysoké riziko, že celý proces nakonec bude zničen. Takže si myslím, že pro nás všechny, pro něž je velmi důležité dosáhnout mezinárodní dohody, je také velice důležité postupovat krok po kroku a pokusit se udělat cokoli, abychom se mohli postarat o to, že se světu dostane právně závazné dohody nejpozději do roku 2012.
<P>
Závěrem několik slov o integritě životního prostředí. Integrita životního prostředí musí být při vyjednáváních naším sloganem a já vím, že Parlament názor na tuto záležitost sdílí. Proto je třeba vyřešit nedostatky Kjótského protokolu. Tím mám na mysli omezený počet zemí, jichž se týká - odpovídá to jenom 30 % dnešních emisí -, a závažné slabé stránky, které obsahuje, jako jsou pravidla pro vykazování emisí z lesního hospodářství a zacházení s přebytkovými vnitrostátními emisními právy z období 2008-2012, což bylo také zdůrazněno ve vašem únorovém usnesení.
<P>
A konečně Evropa musí jít dále s cílem prosazovat proces OSN a obnovení důvěry, aby bylo možné uzavřít celosvětovou dohodu. Musíme lépe porozumět oblastem, kde naši partneři trvají na klíčových otázkách, a rovněž musíme vysvětlit, co Evropská unie od celosvětové dohody požaduje. Komise při tom bude v úzkém kontaktu s Radou a předsednictvím Rady. Já budu vést rozhovory tento měsíc ve Washingtonu a v Mexiku a v dubnu mám v plánu navštívit mimo jiné Indii, Maledivy, Čínu a Japonsko.
<P>
Rádi bychom vyzvali vás, Evropský parlament, abyste přispěli tím, že budete spolupracovat se svými kolegy v parlamentech na celém světě. Již jsem se setkala s některými zástupci vašich parlamentních delegací ve velkých třetích zemích a s dalšími se brzy setkám, abychom diskutovali o tom, jak můžeme spojit své úsilí a společně pokročit a jak vám v tomto důležitém úkolu může Komise pomoci.
<P>
Sdělení Komise vytyčuje strategii, jež má pomoci zachovat hybnou sílu celosvětového úsilí v boji proti změně klimatu, jež je vyjádřeno rostoucí podporou Kodaňské dohody. Vedoucí úloha Evropské unie bude naprosto nezbytná pro úspěch tohoto procesu. Doufám, že můžeme počítat s podporou Parlamentu.
<SPEAKER ID="298" NAME="Richard Seeber" AFFILIATION="PPE">
(DE) Rád bych poblahopřál nové komisařce k jejímu prvnímu projevu. Sdělení, které jste nám předložila, je také velmi zajímavé. Nicméně bych se teď chtěl zmínit o několika nedostatcích.
<P>
Bylo vy vhodné, kdybyste v tomto úvodním sdělení analyzovala samotný proces OSN trochu více a rovněž kdybyste kritizovala ty oblasti, v nichž jsou skutečně slabé stránky. Jak víme, zvláště panel 2 nepostupoval zrovna s vědeckou pečlivostí.
<P>
Za druhé, dvoustupňový cíl, který jsme stanovili, by měl být více podepřen vědeckými důkazy a měla byste nyní zvýšit úsilí, abychom zintenzivnili zkoumání, zda je to ještě možné, nebo zda - jak již z různých stran zaznívá - bychom se od tohoto cíle měli podstatně odklonit.
<P>
Za třetí - což je možná nejdůležitější - se nyní musíme vypořádat zejména s krizí důvěry, k níž došlo na celém světě a zejména zde v Evropě. Jak víte, existují průzkumy, jež uvádějí, že jen 30 % evropských občanů věří, že oxid uhličitý ovlivňuje klima. Každý projekt, který toto nezohlední, je odsouzen k nezdaru.
<SPEAKER ID="299" NAME="Marita Ulvskog" AFFILIATION="S&amp;D">
(SV) Paní předsedající, paní komisařka Hedegaardová sdělila řadu pozitivních zpráv, nicméně také řekla dvě velmi znepokojivé věci: raději hovoří o roce 2050 než o roce 2010, což považuji za znepokojivé, a více hovoří o tom, že musíme snížit svá očekávání, než o dalším směřování kupředu, aby naše cíle a očekávání na zasedáních, jež již jsou naplánována, byly co nejvyšší.
<P>
Chtěla bych se zeptat, zda bude Komise pracovat v zájmu ambiciózní a právně závazné dohody o změně klimatu, jež by byla skutečně podepsána v prosinci v Cancúnu, nebo zda bude pokračovat v obhajobě postupu, který konferenci v Cancúnu považuje jen jako jeden krok na cestě k dohodě, jež bude podepsána v Jižní Africe nebo snad v nějaké jiné zemi v daleké budoucnosti - v roce 2011, 2012, 2020 nebo v nejhorším případě ještě později?
<SPEAKER ID="300" NAME="Chris Davies" AFFILIATION="ALDE">
Paní předsedající, po Kodani se někteří z nás cítí jako zbytky poražené armády, roztroušené a demoralizované, takže jsem rád, že jste zde zvedla morálku a zahájila protiútok.
<P>
Nicméně i když to, co říkáte, zní radostně a pozitivně, prakticky toho spousta spočívá na přání a modlitbě. Ve schopnosti učinit pokrok jsme velice mnoho závislí na ostatních.
<P>
Zaznamenávám, že jste hovořila o opětovném uvážení myšlenky zvýšit náš vlastní cíl na 30% snížení. Mám pravdu, že jste pro ni navrhla nové a subjektivnější pravidlo? "Pokud budou podmínky příznivé", stojí v dokumentu. To je nové, domnívám se.
<P>
Proč v dokumentu není nic, co by analyzovalo příčiny selhání konference v Kodani a navrhlo, jak se z něj ponaučit? Proč v něm není nic, co by poukazovalo na problém neuznávání změny klimatu, který podkopává politickou vůli? A konečně, proč v něm nestojí nic o potřebě zapojit více podniků?
<P>
V Evropě je spousta podniků, které s námi na tom chtějí pracovat, a upřímně - i když vám přeji všechno dobré a my vám přejeme dobré, potřebujete všechny přátele, které můžete získat.
<SPEAKER ID="301" NAME="Connie Hedegaard">
členka Komise. - Paní předsedající, nejprve odpovím panu Seeberovi ohledně panelu IPCC a toho, proč jsme v tomto dokumentu nekritizovali to či ono, což se od nás očekávalo: Musím říci, že i když si myslím, že je zásadní, aby bral panel IPCC kritiku vážně a pokusil se o nápravu tam, kde je jí třeba, dosud jsem se nesetkala s ničím, co by změnilo moje hluboké přesvědčení a pocit, že se opravdu musíme změnou klimatu zabývat. Došlo k různým věcem, jsou to drobnosti, uniklá korespondence a podobně. Nesetkala jsem se s ničím závažnějším, co by změnilo můj vnitřní postoj, a domnívám se, že jde o velmi mnoho, takže je to velice dobře promyšleno. Domnívám se, že panel IPCC se musí pokusit být nyní pečlivý, aby obnovil důvěru v cokoli, co od něj pochází.
<P>
Velmi souhlasím s tím, co jste téměř neměl čas nadnést - ohledně otázky důvěry -, proto v této věci, která je pro Evropskou unii zásadní, vyvíjíme značné úsilí.
<P>
Paní Ulvskogová, řekla jste, že jsem hovořila více o roku 2050 než o roku 2010. Toto je strategie pro další směřování po roce 2012. My již v Evropské unii máme politiku právě pro tuto chvíli, pro rok 2010, toto je výhledová strategie. Myslím si, že k novým věcem, jimž musíme věnovat pozornost, patří to, že začínáme říkat, že musíme určit směrování v létech 2020 až 2050, a proto budu přicházet s myšlenkami k tomu, čeho by mělo být dosaženo do roku 2030.
<P>
Do roku 2020 zbývá jenom 10 let. V tomto funkčním období Komise musíme také určit, kam chceme dojít do roku 2030, takže to bylo dobře uváženo a patří to k novým prvkům v této věci.
<P>
Rozhodně nechci snižovat očekávání, ale byla bych velice opatrná v tom, abychom neměli tak vysoká očekávání, že by ti, kdo nechtějí, aby byla mezinárodní vyjednávání úspěšná, mohli proces po konferenci v Mexiku zničit, pokud bychom ničeho nedosáhli. Proto musíme být praktičtí. Obhájím přede všemi, že až do konference v Kodani bylo správné mít vysoká očekávání, udržovat tlak a učinit toto téma hlavním bodem pořadu jednání hlav států. Nutilo je to přijmout odpovědnost; nutilo to rozvíjející se ekonomiky a Spojené státy, aby stanovily své domácí cíle; bylo to důležité. Ale jen jedenkrát můžete udělat něco takového a pak nebýt zcela úspěšný. Obávám se, že to nemůžeme udělat dvakrát.
<P>
Proč tedy nevytvořit v Bonnu konkrétní plán, který zaručí, že hybná síla bude v této oblasti zachována? Takto uvažuji.
<P>
A konečně - pro pana Chrise Daviese, ano, máte pravdu. Jsme závislí na ostatních, abychom mohli udělat pokrok, a proto musíme udělat průměr a pokusit se analyzovat informace, které dostáváme. Co se děje v Pekingu? Co se děje v Dillí? Co se děje ve Washingtonu? Co se děje v Kongresu Spojených států? A pak musíme všechny tyto záležitosti zvážit a pokusit se pochopit, že se zároveň stále můžeme postarat, abychom náš cíl splnili, totiž aby byla uzavřena právně závazná, skutečně mezinárodní dohoda.
<P>
Zmínil jste se o 30 %, pokud budou podmínky příznivé - ano, máte pravdu, toto je nový způsob, jak k tomu přistoupit. Ve strategii do roku 2020 jsou také poznámky pod čarou odkazující na dosavadní politiky, v nichž se předpokládá, že ostatní národy... a tak dále, nicméně si myslím, že pokud podmínky budou příznivé a možná i pokud to budeme dělat rozumně, mohlo by to být ku prospěchu i samotné Evropě. Také potřebujeme, aby tuto myšlenku obsahovaly různé naše strategie a dokumenty.
<P>
Vím, že to je jedna oblast, v níž v této fázi není v Evropě shoda. Domnívám se, že je důležité to uvážit. Například kdyby Čína nepřijala mezinárodní dohodu, trvali bychom pak už napořád na 20 %? Jak by to prospělo našemu hospodářství, našim inovacím, našemu růstu? Neriskovali bychom ztrátu trhů ve prospěch Číny a jiných regionů, které rovněž pokračují v tomto programu, bez ohledu na to, zda a kdy dosáhneme mezinárodní dohody?
<P>
Toto je jenom zahájení diskuse, ano, v mezinárodních vyjednáváních jsou věci k diskusi, ale neměli bychom zapomínat také na domácí stránku této věci. Kde bude v budoucnosti zdroj našeho růstu? Takže bychom si měli dát pozor, abychom nebyli natolik ambiciózní.
<SPEAKER ID="302" NAME="Satu Hassi" AFFILIATION="Verts/ALE">
(FI) Dámy a pánové, paní komisařko, je vynikající vidět, že jste četla usnesení Parlamentu a že byste na něj mohla odkazovat. To je dobré znamení, protože začínáte s novou prací.
<P>
Jestliže si má Evropská unie skutečně zachovat svou vedoucí úlohu v oblasti ochrany klimatu, měli bychom zvýšit náš cíl aspoň na 30 %, což je cíl, za který jste se již zasazovala. Chci k tomu dodat, že změny, které do této situace vnesla recese, znamenají, že snížení o 20 % se ve skutečnosti neliší od scénáře "všechno při starém". Jestliže chceme být ambiciózní, musíme své cíle zpřísnit a zvýšit je aspoň na minus 30 %, nebo raději minus 40 %.
<P>
Za druhé, protože Parlament ve své poslední rozpravě jednomyslně...
<P>
(Předsedající řečnici přerušila)
<SPEAKER ID="303" NAME="Martin Callanan" AFFILIATION="ECR">
Paní předsedající, chtěl bych paní komisařce poděkovat za její prohlášení a přivítat ji v naší sněmovně.
<P>
Ve svém prohlášení hovořila o zvýšení našeho cíle na 30 %, pokud budou podmínky příznivé.
<P>
Jaký má důkaz, že pokud tak učiníme, pomůže to přesvědčit Ameriku, Indii, Čínu nebo jiné země, aby podepsaly celosvětově závaznou dohodu?
<P>
Nesouhlasí se mnou, že v situaci, kdy neexistuje celosvětově závazná dohoda, vzniká velké riziko, že učiníme náš průmysl méně konkurenceneschopným a zatížíme naše spotřebitele ještě vyššími účty za elektřinu, a přitom to nebude mít vůbec žádný čistý přínos pro životní prostředí, protože tato snížení emisí jsou samozřejmě znehodnocena jejich zvýšením v Indii, Číně a Spojených státech atd.?
<SPEAKER ID="304" NAME="Bairbre de Brún" AFFILIATION="GUE/NGL">
(GA) Paní předsedající, EU se podle nejnovějších dostupných vědeckých informací musí zavázat ke snížení emisí do roku 2020 o 40 %. Takový druh závazku nelze podmiňovat kroky ostatních.
<P>
Jaká opatření Komise zavede, aby zajistila, že závazek ke snížení emisí EU bude zvýšen na 40 %? Pokud jde o nezbytné finanční zdroje, které rozvojovým zemím umožní bojovat se změnou klimatu a s jejímu důsledky, tak kdo přesně tyto finanční prostředky rozvojovým zemím poskytne? Kolik dá každá vyspělá země? Jak a kdy se to uskuteční?
<P>
Paní komisařka také hovořila o ambiciózní, právně závazné dohodě. Jaké kroky Komise učiní, aby dosáhla dohody, v níž bude uznána společná, ale rozlišená odpovědnost průmyslových a rozvojových zemí, jež vzniká na základě množství skleníkových plynů vypuštěných v minulosti do atmosféry a na základě dostupných zdrojů, s jejichž pomocí lze řešit problémy související se snižováním emisí a s důsledky změny klimatu?
<SPEAKER ID="305" NAME="Connie Hedegaard">
členka Komise. - Paní předsedající, pokud rozumím správně poslednímu projevu, tak jde o to, jak můžeme prosadit cokoli, co dohodneme. To je samozřejmě ústřední otázka.
<P>
Další otázka zněla, kolik by se mělo dát rozvojovým zemím, jestli jsem tomu dobře rozuměla. Kritéria dosud nebyla stanovena, nicméně si myslím, že je velmi důležité, abychom to nevázali na množství podmínek. V Kodani byl přijat slib, že nejméně rozvinuté a nejzranitelnější země dostanou finanční prostředky na rychlé zahájení, a to okamžitě, zčásti na přizpůsobení, zčásti na zmírnění.
<P>
Rovněž si myslím, že je jen logické, že se zasazujeme o to, že finance musí být poskytnuty existujícími cestami. Nemůžeme si z časových důvodů dovolit vymýšlet nové správní systémy a kanály nebo cokoli, jak tyto peníze vydat, aby mohly být použity, protože bychom to měli udělat co nejdříve.
<P>
Řekla bych, že EU je již připravena poskytnout financování rychlého zahájení na konferenci v Bonnu, a také bych řekla, že svět musí být připraven dostát svým slibům z Kodaně o financování rychlého zahájení a stanovit různá kritéria a přesný způsob provedení nejpozději v Mexiku.
<P>
Paní Hassiová hovořila o názoru na potřebu dodržet 30 % a v mnoha ohledech to souvisí také s tím, co říká pan Callanan.
<P>
Není zrovna snadné rozhodnout, kdy přesně bychom měli přistoupit ke 30 % a co přesně by to vyžadovalo. Proto v tomto sdělení říkáme, že před červnovým zasedáním Evropské rady poskytneme analýzu, jak přesně bychom mohli rozumně přistoupit na 30 %. Co by to vyžadovalo?
<P>
Nikdo by samozřejmě neměl být naivní. Samozřejmě bychom se měli zjevně starat o náš vlastní průmysl. Měli bychom vědět, co děláme, a neměli bychom být naivní. Já jsem zkrátka toho názoru, že pokud to uděláme rozumně a jednotně, mohli bychom zvolit takové nástroje, aby to přineslo prospěch zároveň v oblasti změny klimatu a snížení emisí, energetické účinnosti, zabezpečení dodávek energie, inovací i vytváření pracovních příležitostí. A to budeme očekávat. Neříkám, že to bude jednoduché. Neměli bychom si myslet, že dostat se na 30 % bude hračka, ačkoli musíme vědět, jaký by tady byl potenciál a jaké dopady, a to bude v analýze, kterou poskytnu v červnu před zasedáním Evropské rady. Později bychom měli mít analýzu směrů do roku 2020, včetně výhledu do roku 2030, o němž bychom podle mého názoru měli začít přemýšlet, samozřejmě proto, že jsme slíbili, že do roku 2050 snížíme emise o 80 až 95 %. Jestli s tím nezačneme, bude to v posledním desetiletí či dvou před rokem 2050 mimořádně pracné.
<SPEAKER ID="306" NAME="Paul Nuttall" AFFILIATION="EFD">
Paní předsedající, na rozdíl od přesvědčení Komise debata o změně klimatu způsobované člověkem zdaleka neustala.
<P>
Jen v posledních měsících jsme měli skandál na University of East Anglia, pak debakl ohledně himálajských ledovců a nyní jsou nastoleny otázky, jaký vliv bude mít změna klimatu na divoká zvířata v Amazonii.
<P>
Výzkum ukázal, že alespoň 20 pasáží zprávy panelu IPCC cituje jako autoritu odborně nehodnocené texty Světového fondu na ochranu přírody nebo zprávy Greenpeace. Toto není věda. Potřebujeme řádné, odborně hodnocené vědecké důkazy, nikoli práci nátlakových skupin využívajících změnu klimatu k šíření vlastních programů, nebo politiků, kteří změnu klimatu využívají k ospravedlnění existence Evropské unie.
<P>
Chtěl bych se zeptat, zda teď není na čase udělat přestávku, provést inventuru a zvážit důsledky protlačování politik, které by mohly poškodit hospodářství a vyústit ve ztrátu pracovních míst a případně i v energetický chaos.
<SPEAKER ID="307" NAME="Andrew Henry William Brons" AFFILIATION="NI">
Uvědomte si, že e-maily, které unikly z University of East Anglia, odhalují, že historické změny teplot byly zmanipulovány zastánci hypotézy o změně klimatu způsobené člověkem, kteří vybrali referenční roky subjektivně. Tento trik použili k zamaskování posledních poklesů teploty a problému středověkého teplého období. E-maily rovněž vypovídají o tom, že vědci, kteří byli vůči této hypotéze skeptičtí, byli vytlačeni z procesu odborného hodnocení, aby se zabránilo tomu, že vyjdou nedostatky výzkumu najevo a budou zpytovány veřejností.
<P>
Může být hypotéza, která závisí na manipulování s údaji, řádným základem pro odůvodnění enormních výdajů a uzavření továren, jako je závod Corus v Middlesbroughu? Evropská unie platí mimořádné podpory nátlakovým environmentálním skupinám, které se shodují na doporučení, že by EU měla provádět politiku, k níž se již zavázala. Je vhodné, aby Evropská unie používala veřejné finance na dotování nátlakových skupin? Je to plýtvání veřejnými penězi, poskytuje to politikám Evropské unie falešnou podporu a ohrožuje to nezávislost angažovaných organizací.
<SPEAKER ID="308" NAME="Karl-Heinz Florenz" AFFILIATION="PPE">
(DE) Chci vás srdečně přivítat v této sněmovně. Podle mého názoru byla jedním z hlavních problémů konference v Kodani ztráta důvěry. To by teoreticky mohlo pokračovat jak na celém světě, tak i v Evropské unii. Ptám se vás, co se děje s nástroji, které jsme přijali loni? Starosti mi dělá systém obchodování s emisemi (ETS), protože si nejsem zcela jist, co Komise nyní dělá například s ohledem na rozhodnutí z Kodaně nebo s ohledem na referenční kritéria či přesun emisí uhlíku.
<P>
Moje druhá otázka zní: Francouzská vláda předložila návrh na začlenění dovozců z rozvojových zemí do systému ETS, aby zvětšila trh a umožnila těmto zemím podílet se na systému. Máte na to názor?
<SPEAKER ID="309" NAME="Connie Hedegaard">
členka Komise. - Paní předsedající, nejprve ke dvěma pánům, kteří nadnesli otázku panelu IPCC.
<P>
Za prvé zde panel IPCC nezastupuji. Jsem si jista, že jsou naprosto schopni hovořit sami za sebe.
<P>
Když slyším "není na čase udělat přestávku?", musím říci jen to, že mezinárodní vyjednávání o změně klimatu byla mnoha způsoby dána k ledu docela nadlouho. Myslím si, že i přesto v této oblasti musíme podstatně pokročit. Já zkrátka nechápu, proč někdo chce kvůli několika uniklým informacím zamířit skepsi vůči celému projektu. To není můj způsob. Jsem politička. Nemohu posuzovat práci vědců, ale umím používat vlastní rozum a umím si přečíst jejich hlavní závěry a posoudit, jaká jsou fakta. Pak mohu sama zvážit, zda chci riskovat a nedělat nic, což může mít obrovské důsledky - anebo zda se místo toho pokusím na tuto výzvu reagovat.
<P>
Já zkrátka nerozumím tomu, že ti, kdo jsou skeptičtí vůči klimatické otázce, nechápou, že pro planetu, jejíž počet obyvatel dosáhne v polovině tohoto století devíti miliard nebo ještě více, bude každopádně dobré, když se stane energeticky účinnější a když bude mnohem efektivněji využívat zdroje.
<P>
Takže bychom zde měli být zajedno, pokud jde o nástroje, protože tak či onak přinesou našemu životnímu prostředí, našim občanům a našim hospodářstvím prospěch. Prospěje to rovněž podnikům, které se stanou velmi energeticky účinné v budoucnosti, kdy bude energie stále dražší. Ve světě, kde bude probíhat zápas o zdroje, to bude čistý zisk. Takže prostě nerozumím, proč nemůžeme přijmout tentýž program z tohoto důvodu.
<P>
Pane Florenzi, ptáte se, co děláme s nástroji systému obchodování s emisemi. Jak bylo řečeno, do konce jara bude k dispozici analýza přesunu emisí uhlíku, a pokud jde o referenční kritéria, budeme pokračovat v práci s referenčními kritérii. V souvislosti se systémem obchodování s emisemi je toho ještě třeba hodně zpracovat. Také si myslím, že bychom měli stále spolupracovat s ostatními partnery po celém světě, kteří mají v plánu zavést nějaký druh systému obchodování.
<P>
Stále si myslím, že to bude nejúčinnější způsob, jak se pokusit tuto oblast regulovat, ale pak je samozřejmě velice důležité, abychom měli vlastní systémy v provozu a aby fungovaly co nejúčinněji a co nejpřátelštěji vůči podnikům, aby partneři viděli, že to skutečně funguje a že jim to v důsledku přinese prospěch, protože jim to umožní inovovat.
<SPEAKER ID="310" NAME="Jo Leinen" AFFILIATION="S&amp;D">
(DE) Srdečně vás vítám v Parlamentu, paní komisařko. Napsal jsem dopis předsedovi Parlamentu, abych ho informoval, že všechny delegace v této sněmovně mají ochranu klimatu při diskusích s našimi partnery na celém světě na programu. Musíme nalézt další mechanismus, který umožní, aby tyto informace a výsledky byly propojeny s vašimi cestami po světě, abychom tady v Bruselu a Štrasburku přesně věděli, jak se věci mají.
<P>
Jsem spíše znepokojen tím, že by vyjednávání o klimatu mohla mít stejný osud jako vyjednávání v Dohá, která jsou rok za rokem odkládána. Proto se ptám, jaký je váš plán B, aby bylo dosaženo výsledků třeba v dílčích odvětvích? Také mám otázku ohledně Kjótského protokolu. V Bangkoku jsme udělali tu strategickou chybu, že jsme vyvolali dojem, že od něj upustíme. Co se stane, jestliže něco nepřijmeme do roku 2011 nebo 2012? Jakou má Kjótský protokol budoucnost?
<SPEAKER ID="311" NAME="Frédérique Ries" AFFILIATION="ALDE">
(FR) Paní předsedající, chtěla bych paní Hedegaardovou přivítat v naší sněmovně. Paní komisařko, těší mě, že vás mohu přivítat při vašem prvním vystoupení, zopakovat, co jsem vám řekla při vašem slyšení, a poblahopřát vám k nadšení, jež jste vnesla do našich rozprav, vy, která představujete klimatickou diplomacii, samozřejmě s trvalou podporou našeho Parlamentu.
<P>
Jsem přesvědčena, že Evropa musí přijmout bojovnější postoj, že musí ukazovat spíše své zbraně než své záměry. Moje otázka, na kterou pro vás bude snadné odpovědět, je trochu podobná otázce předsedy Výboru pro životní prostředí, veřejné zdraví a bezpečnost potravin, protože i já jsem přesvědčena, že Evropa musí napříště zajistit, aby byl rozměr klimatu začleněn do všech jejích obchodních dohod se třetími zeměmi, a to s evropskou uhlíkovou daní, která je jedinou řečí, jíž mohou rozumět ti, kdo odmítají vzít na vědomí závažnost této výzvy.
<P>
Moje další otázka může být z mé strany trochu víc obrazoborecká, je to návrh, který každopádně vyžaduje vaši reakci: nemohly by jít Evropský parlament, Komise a orgány také příkladem a být uhlíkově neutrální, jinými slovy vykompenzovat své emise CO2 tak, aby byly nahrazeny alespoň - i když to jen jeden aspekt - náklady, jaké mají z hlediska životního prostředí naše cesty do Štrasburku?
<SPEAKER ID="312" NAME="Claude Turmes" AFFILIATION="Verts/ALE">
Paní předsedající, myslím, že i my se velice těšíme na toto posouzení dopadů. Jsme si skutečně více méně jisti, že 30 % evropskému hospodářství i usilování o zelené technologie prospěje.
<P>
Mám dvě otázky, paní komisařko; jedna se týká peněz na rychlé zahájení. Jak se s panem Piebalgsem spojíte, abyste skutečně zajistili, že tyto finance budou vynaloženy na účinnost a na obnovitelné zdroje a decentralizovaným způsobem na decentralizovanou výrobu energie, čímž se tato věc spojí také s otázkou energetické chudoby? Druhá otázka zní, jak do hry zapojíte velká evropská města a progresivní regiony, rovněž na mezinárodní úrovni? Jsem skutečně zklamán, že v dokumentu z minulého týdne o strategii EU do roku 2020 se města a regiony v zásadě nevyskytují. Jak se vůbec můžeme odvážit myslet si, že Evropu posuneme kupředu, zatímco budeme ignorovat občanské regiony v Evropě a vliv, který by mohly mít v mezinárodním měřítku?
<SPEAKER ID="313" NAME="Connie Hedegaard">
členka Komise. - Paní předsedající, nejprve odpovím panu Leinenovi. Myslím si, že je velmi dobrý nápad, abyste kdykoli, když vyrážejí delegace na cestu, našli čas a dali prioritu zařazení klimatu do programu. Je to velmi důležité a mohlo by být velice užitečné srovnávat postřehy, takže až dostanete v jedné zemi určitou informaci a já dostanu nějakou informaci o měsíc později, někdy se spolu sejdeme a svá zjištění srovnáme, abychom mohli z informace, kterou každý z nás dostane, opravu vycházet.
<P>
Riziko, že proces skončí podobně jako vyjednávání v Dohá, bylo bezprostředním důvodem, proč jsme vyvíjeli na konferenci v Kodani tolik tlaku, abychom udělali vše, co bylo v našich silách, a takové situaci zabránili. Také máte pravdu, že existuje nebezpečí, že když jsme neuspěli v Kodani, mohla by se tato záležitost odkládat napořád. Proto bych byla ráda, kdybychom měli pro každý případ konkrétní časový plán s přesnými cíli a přesné datum, kdy proces musíme uzavřít. Myslím, že je to velmi dobrá myšlenka.
<P>
Poslední otázka se týkala Kjótského protokolu a jeho pokračování. Všichni víme, že jsou s Kjótským protokolem problémy. Všichni víme, že mnoho zemí se nechce na protokolu a všech těchto výzvách podílet. A konečně je to výzva také pro Evropskou unii. Nemůžeme být na Kjótský protokol sami. Myslím, že je velice důležité, aby se Evropa polepšila a nepřijímala vinu, když nás nelze vinit.
<P>
My s Kjótským protokolem nemáme problém. My jsme splnili cíle dříve než kdokoli jiný. V prvním období od roku 2008 do roku 2012 jsme cíle a své formální závazky splnili. Splníme cokoli, co jsme slíbili, a rovněž jsme připraveni s Kjótským protokolem pokračovat. Evropská unie není v této souvislosti problém. Jsou to ostatní strany, které s protokolem problém mají a budou muset zjistit, zda chtějí alternativu, pokud by nějaká byla, nebo jak si poradí s pokračováním protokolu v druhém období závazků.
<P>
Proto je tohle otevřená otázka, o níž musíme diskutovat, ale jak již řekl Chris Davies, jsme závislí na tom, co udělají ostatní strany. Měli bychom být opatrní. Proč bychom to měli být my, kdo Kjótský protokol zabije? My jsme své sliby z Kjótského protokolu splnili, takže bychom si v Evropě někdy měli počínat lépe a neměli bychom se obviňovat tam, kde si výtky zaslouží ostatní.
<P>
Pokud jde o návrh k orgánům, mohu říci, že jsem tuto otázku již nadnesla ve vlastním kabinetě. Myslím, že je to samozřejmost. Velmi ráda bych s Parlamentem pracovala. Jestliže vy byste mohli pomoci Parlamentu, pak já pomohu Komisi. Myslím, že to je pro občany logické.
<P>
Pane Turmesi, pokud jde o rychlé zahájení a o to, jak se mohu spojit s panem komisařem Piebalgsem, možná jste zaznamenal, že toto sdělení bylo připraveno společně s panem Piebalgsem. Je mezi podepsanými, protože víme, že je velmi důležité, že se pokoušíme spolupracovat také na jeho portfoliu, a že je důležitý způsob, jakým to lze velice pozitivně využít. My dva komisaři jsme o tom již diskutovali.
<P>
Chápu vaši poznámku o velkých městech. Myslím si, že iniciativa C40 a mnoho dalších jsou velice dobré, a máte také pravdu, že hodně emisí vzniká v souvislosti s městy a životním stylem v nich. Výzva, které v této věci čelíme, spočívá v tom, že velká část plánování a dalších druhů nástrojů, jež tyto záležitosti opravdu mohou řešit, často závisí na členských státech, nicméně s vámi souhlasím a také jsem s některými velkými městy před konferencí v Kodani spolupracovala. Toto hledisko bychom měli mít na paměti a měli bychom se pokusit zjistit, jak lze v této záležitosti pokračovat dále. Také pokud jde například o dopravu a její dekarbonizaci, pro nalezení řešení budou samozřejmě velká města klíčová.
<SPEAKER ID="314" NAME="Maria Da Graça Carvalho" AFFILIATION="PPE">
(PT) Paní komisařko, konference v Kodani ukázala, že je nezbytné se na příští konferenci smluvních stran (COP) připravit nejen na vnitřní, celosvětové a odborné úrovni, ale také na úrovni politické. Na vnitřní úrovni má Evropa za úkol provádět soubor opatření v oblasti energetiky a klimatu a investovat do čistých technologií, vědeckého výzkumu a energetické účinnosti.
<P>
Nezbytným požadavkem je, aby šla příkladem, ale to samo o sobě nestačí, jak se ukázalo v Kodani. Proto je nezbytné rozvíjet a prosazovat diplomatické hledisko a využít možností, jež poskytuje Lisabonská smlouva, abychom se na příští zasedání COP připravili ambiciózně, hovořili jedním hlasem a vytvořili strategické aliance se svými případnými spojenci v této věci, například s africkými, karibskými a tichomořskými zeměmi.
<P>
Rovněž je důležité zařadit téma změny klimatu na pořad jednání všech summitů a setkání na vysoké úrovni. Chtěla bych se Komise a paní komisařky zeptat, jakého pokroku bylo dosaženo v těchto politických vyjednáváních.
<SPEAKER ID="315" NAME="Dan Jørgensen" AFFILIATION="S&amp;D">
(DA) Paní předsedající, vítejte, paní Hedegaardová. Řekla jste řadu správných věcí a také ve sdělení stojí řada správných věcí. Zaměřím se na záležitosti, se kterými nesouhlasím.
<P>
Nesouhlasím se strategií, která v této rané fázi připouští, že v Mexiku neuzavřeme dohodu. Proto se vás ptám, zda to je něco, o čem jste zkrátka rozhodla, nebo zda to je mandát, který vám byl udělen - a pokud je tomu tak, kdo vám tento mandát udělil? Jsou to hlavy států? Nebo postup spolurozhodování, nebo něco jiného? Doufám, že lze tuto strategii revidovat. K čemu je dobré říkat: "Co když vznikne velká hybná síla a velká očekávání a pak to všechno ztroskotá - jak bychom pak vysvětlili dvojí fiasko?" Poslyšte, něčím takovým se nemusíte znepokojovat. Spojené státy a Čína o ostatní se patrně postarají o to, aby nevznikla žádná velká očekávání vůči mexické konferenci. Úlohou Evropské unie by nemělo být zmenšovat očekávání - úlohou EU by mělo být je zvětšovat. Jestliže budeme říkat, ještě než vrcholná schůzka začala: "Poslyšte, jsme ochotni připustit, že nebude uzavřena nějaká zvlášť dobrá dohoda" atd., pak zmaříte jakoukoli šanci na úspěch ještě dřív, než jste vůbec začali. Vzniká tak úplně nový výchozí bod, a dohoda kvůli tomu bude jedině horší.
<SPEAKER ID="316" NAME="Holger Krahmer" AFFILIATION="ALDE">
(DE) Paní komisařko, mám na vás dvě konkrétní otázky.
<P>
Za prvé nevidím ve vašem dokumentu žádnou analýzu postavení Evropy při vyjednávání na mezinárodní úrovni. Opravdu jsme zaznamenali skutečnost, že se politický vliv Evropy v oblasti klimatu zmenšil? Všimli jsme si, že se politický a hospodářský vliv ve světě výrazně přesunuje do Asie? A že jsme možná zcela přecenili svůj vliv?
<P>
Za druhé, váš dokument je pozoruhodný. Na dvanácti stranách, které jste zaplnila, není jediný odkaz na panel IPCC. Je to váš decentní pokus, jak se od tohoto orgánu distancovat? Chtěl bych vám připomenout, že tento panel vytvářel základ pro všechna politická rozhodnutí v souvislosti se směrnicemi, jež jsme zde v posledních letech vypracovali. Není načase, abychom požadovali široký vědecký přístup, který nám poskytne opravdu vědecká, a nikoli politická zjištění?
<SPEAKER ID="317" NAME="Connie Hedegaard">
členka Komise. - Paní předsedající, na poslední poznámku o panelu IPCC je odpověď rozhodně jasné "ne". Kdybych se měla distancovat od všeho, co není v dokumentu, distancovala bych se od spousty věcí. Je to pokus vyjádřit, že je samozřejmé, že čelíme výzvě, že ji musíme řešit a že se Evropská unie musí ujmout vedení, pokud jde o to, jak ji řešit. Toto je myšlenka v pozadí tohoto dokumentu.
<P>
Nesouhlasím, že EU nemá na mezinárodní vyjednávání vliv. Máte zcela pravdu, že nemáme tolik vlivu, jak by se nám líbilo, abychom si mohli myslet, že můžeme jen diktovat, co se bude dít. Jsme závislí na ostatních.
<P>
Nicméně v Kodani jsme si všimli něčeho zcela nového: zatímco v minulosti měla Evropská unie často jen pár partnerů, když vstupovala do mezinárodních vyjednávání a pokoušela se něco prosadit, tentokrát vedoucí představitelé zastupující více než 80 % celosvětových emisí v Kodani slíbili, že se od nynějška také vydají tímto směrem. To podstatně mění celou dynamiku. Mohu vám připomenout, že získat rozvíjející se země na svou stranu a přimět je k převzetí společné zodpovědnosti bylo po celé roky evropskou prioritou a v Kodani toho skutečně bylo dosaženo.
<P>
Paní Carvalhová: ano, rozhodně souhlasím, že bychom se měli připravovat jak odborně, tak politicky, a že bychom v tom měli být lepší, v neposlední řadě proto, abychom u vyjednávacího stolu jen neříkali, co chceme, zatímco poté, co s námi zbytek světa nesouhlasí, vlastně nevěděli, co dál, protože jsme vynaložili veškerou energii na to, abychom se pokusili shodnout na velice pevném a podrobně formulovaném stanovisku. Měli bychom být pružnější ve způsobu, jak tuto záležitost vyjednáváme.
<P>
členka Komise. - (DA) ... a nakonec k Danu Jørgensenovi: samozřejmě si nemyslím, že bychom neměli v Mexiku uzavřít dohodu. Předmětem diskuse je to, zda věříme, že můžeme v Mexiku prosadit všechny podrobnosti, včetně formy dohody. Z toho mám obavu. Z tohoto hlediska se domnívám, že tlak na Spojené státy a Čínu i na ostatní zvýšíme právě tím, že budeme říkat, že musíme mít velmi konkrétní cíle a že v Cancúnu musí být dosaženo velmi konkrétních výsledků. Nemůžeme to jen odbýt.
<P>
Pokouším se jim ztížit možnost ničeho v Mexiku nedosáhnout. Myslím si, že pokud máme být úspěšní, musíme dát jasně najevo, že se nesoustředíme příliš mnoho na právní formu, protože to by dost dobře mohlo být překážkou k uzavření dohody o nynějším obsahu. Je třeba zohlednit mnoho faktorů, například: "Co si myslíme? Co slyšíme? Myslíme, že je možné přimět Spojené státy k souhlasu jen tři týdny poté, co pořádaly volby v polovině období?" V úvahu přichází mnoho faktorů, nicméně věřím, že pan Jørgensen mě zná dost na to, aby si uvědomil, že to není proto, že si myslím, že bychom v Mexiku neměli být ambiciózní. Zkrátka se musíme pokusit určit, jaké maximum můžeme v Mexiku získat. To je rozhodující bod této strategie, kterou jsem se zde dnes pokusila představit.
<SPEAKER ID="319" NAME="Předsedající">
Dámy a pánové, nemohlo hovořit více poslanců, než kolik jich k tomu mělo příležitost. Nebylo dost času. Doufám, že to chápete. Děkuji vám všem za tuto ukázněnou rozpravu. Děkuji vám, paní komisařko. Doufám, že se zde v plénu uvidíme častěji. Jsem si jistá, že tomu tak bude.
<P>
Rozprava je ukončena.
<P>
Písemná prohlášení (článek 149)
<SPEAKER ID="943" NAME="Sebastian Valentin Bodu  " LANGUAGE="RO">
Evropská unie má všechny příležitosti razit cestu přijímání opatření ke snížení emisí CO2. Vrcholná schůzka v Kodani patrně v mnohých zanechala pocit zklamání kvůli některým účastníkům, kteří se odmítli zavázat k jakýmkoli konečným cílům v oblasti ochrany před změnou klimatu. Indie a Čína nedávno vyslaly OSN signály naznačující, že jsou odhodlány splnit cíle stanovené Kodaňskou dohodou, jakkoli vágní je. To je důležitá známka a EU se může chopit iniciativy na celosvětové úrovni a přivést všechny státy zpět k témuž stolu, zvláště asijské státy, jejichž průmyslová kapacita každým měsícem narůstá. Změna klimatu je jistá, právě jako je jisté, že ji urychluje znečištění. To je důvodem ambicí EU jít příkladem v přijímání opatření ke snížení znečištění. Náš cíl stát se nejméně znečištěným regionem na světě vlastně může být jedině naší výhodou. Mezi jeho přínosy patří více než pouhý okamžitý prospěch v podobě čistšího životního prostředí. Přesměrování Evropy k zelenému hospodářství a průmyslu vytvoří pracovní příležitosti, otevře nové oblasti výzkumu a v neposlední řadě zmenší výdaje všech států.
<SPEAKER ID="942" NAME="João Ferreira  " LANGUAGE="PT">
I když ochrana atmosféry naší planety musí být odpovědností, jež budou různé země sdílet, je také zřejmé, že vliv, jaký měla každá z těchto zemí na atmosféru v průběhu dějin, a vliv, jaký mají dnes, jsou dvě různé věci, takže jejich odpovědnost musí být v zájmu základní spravedlnosti rozlišená. Kromě toho musí definice odpovědnosti každé jednotlivé země v rámci celosvětového usilování o snížení emisí zohledňovat počet obyvatelstva příslušné země, aby to bylo spravedlivé. Množství emisí Číny na hlavu je v současné době čtyřikrát nižší než množství emisí USA a tvoří asi polovinu průměrného množství emisí EU. Indie vypouští asi desetinu průměrného množství emisí EU a dvacetkrát méně emisí než USA. V Indii nyní žije kolem 500 milionů obyvatel (zhruba počet obyvatel Evropské unie) bez přístupu k elektřině. Proto je nepodložené a nespravedlivé obviňovat tyto země z nezdaru konference v Kodani a to nehovořím o směšném obviňování zemí Bolívarovské aliance pro národy naší Ameriky v usnesení této sněmovny. Toto stanovisko je odůvodněno jen čistou politickou stranickostí, což podkopává a podrývá to, co se v Kodani skutečně událo.
<SPEAKER ID="320" NAME="Adam Gierek  " LANGUAGE="PL">
Velice vytrvalé lobbování Evropské komise a jejího předsedy ve věci "ambiciózní" politiky v oblasti klimatu a energetiky, což se děje již léta, není ničím jiným než pokusem zničit průmysl Evropské unie. Tato politika je buď výsledkem ignorantství zhoršeného Mezivládním panelem pro změnu klimatu, nebo prostě hloupostí, anebo je také výsledkem přehnaného cynismu vedoucího k hospodářské sabotáži. Je škoda, že levicoví poslanci si neuvědomili, že to pro ně není nic jiného než slepá ulička, protože největší počet těch, kdo podporují obchodování s emisemi, patří mezi ty, kteří již zavinili jednu krizi. Tentokrát však bude "finanční bublina" podstatně větší. Škoda, kterou již tato sebevražedná politika způsobila, je obrovská, zvláště v mé zemi, v Polsku. Nepotřebujeme válku. Je snadnější zemi zruinovat než ji přestavět. Vyzývám Komisi - vzpamatujte se, protože to, co děláte, je nejen proti Evropě, to je proti člověku. Je třeba okamžitě revidovat soubor opatření v oblasti klimatu a energetiky. Začněte na tom pracovat a přestaňte nutit ostatní, aby spáchali hospodářskou sebevraždu. Zelené hospodářství - ano, ale to samozřejmě znamená recyklaci materiálů a energie, kombinovanou výrobu tepla a energie, modernizaci zateplení budov, udržitelnou energii tam, kde nejsou jiné zdroje, recyklaci odpadních vod, jadernou energii, větší energetické hospodářství, vyšší energetickou účinnost a další. Mají tedy emise CO2 také nějakou souvislost s hospodářstvím, které je takto "zelené"? Ano, ale paradoxně, když emise narůstají... tak je to dobře.
<SPEAKER ID="941" NAME="Eija-Riitta Korhola  " AFFILIATION="PPE">
písemně. - (FI) Paní předsedající, jsem paní komisařce Hedegaardové vděčná, že naznačila, že chápe základní dilema politiky v oblasti klimatu: Evropská unie nemůže snižovat emise sama, protože pak nejenže naše výsledky přijdou nazmar, ale vytvoříme riziko, že životní prostředí utrpí. Jestliže v Evropě nebude kvůli prudce rostoucím nákladům na obchodování s emisemi možné pokračovat ve výrobě a jestliže se v důsledku toho bude ocel nebo papír vyrábět na místech, kde to s sebou ponese více emisí než v Evropě, tak se jejich množství celkově zvýší. Jednostranná ambice není ambice: jen když budeme jednat společně podle stejných pravidel, bude snadné si podstatně utáhnout opasky. Základem takového přístupu musí být jiný druh klimatické strategie, a sice sladěné snižování konkrétních emisí. To znamená systém dekarbonizace, který bude nezávislý na hospodářském cyklu a vždycky odmění stranu, která snížila emise, na rozdíl od nynějšího systému obchodování s emisemi. Čína, Japonsko a Spojené státy americké a další mají o takový systém zájem, takže by i Evropská unie měla svoji strategii aktualizovat, aby odrážela nynější situaci. Také bych se chtěla zeptat, zda má nějaký smysl se po roce 2012 držet systému obchodování s emisemi, neboť je nyní zjevné, že ve světě takové systémy, které by mohly být spojeny s naším, nevzniknou. Jestliže nebude specifikace a přidělování emisních povolenek poměrné, nebude možné zabránit narušení hospodářské soutěže. Když jsme právě před deseti lety začali vypracovávat směrnici o obchodování s emisemi, celý systém nám byl nabízen jako příprava na obchodování s emisemi v celosvětovém měřítku. Získali jsme odborné znalosti a zkušenosti. Tyto zkušenosti nás přišly rozhodně draho a přínos pro životní prostřední není nijak zjevný. Snižování emisí by mělo probíhat způsobem, který jej nebude tolik vystavovat selháním trhu a spekulacím. Domnívá se Komise, že existují dobré důvody pro to, abychom pokračovali sami?
<SPEAKER ID="321" NAME="Elżbieta Katarzyna Łukacijewska  " LANGUAGE="PL">
Paní předsedající, paní Hedegaardová, vrcholná schůzka v Kodani, na kterou jsme jeli jako vedoucí představitelé v oblasti změny klimatu, byla porážkou a ukázalo se, že na omezení emisí CO2 má zájem jenom Evropa.Paní Hedegaardová nám oznámila, že boj proti celosvětovému oteplování bude i navzdory tomuto fiasku nadále v centru evropské politiky. Nyní vytváříme novou strategii před vrcholnou schůzkou v Mexiku, takže musíme odpovědět na otázku, kde jsme udělali chybu, a přezkoumat své názory a očekávání, protože svět dnes není ochoten přijmout tak velká omezení. Proto mám pro paní Hedegaardovou tři otázky. Za prvé, jak hodláme vyjednávat a jaké cíle si stanovíme, aby vrcholná schůzka v Mexiku neskončila podobně jako kodaňský summit? Za druhé, ověřila Evropská komise informace o celosvětovém oteplování a tání ledovců v souvislosti se zavádějícími a nepravdivými informacemi, které poskytli někteří vědci? Za třetí, souhlasíte s mým závěrem, že pokud nebudou se značným snížením emisí souhlasit USA, Čína, Rusko a Indie, přijdou snahy Evropské unie i vzniklé náklady nazmar?
<SPEAKER ID="322" NAME="Bogdan Kazimierz Marcinkiewicz  " LANGUAGE="PL">
Zásadním úkolem Evropské unie po vrcholné schůzce v Kodani je co nejrychleji vypracovat něco, co je nezbytné - společný plán pro summit COP 16 v Mexiku. Po Kodani jsme si museli uvědomit, že dobré úmysly nestačí. Z konference v Kodani můžeme vyvodit tyto čtyři závěry. Za prvé, Evropská unie nebude zcela efektivní, jestliže jenom stanoví rámce, jež mají být dodržovány. Evropa by měla poskytnout rozvojovým zemím skutečnou pomoc, která ambiciózní cíle Společenství v souvislosti s emisemi podpoří. Za druhé musí Evropská unie v rámci transatlantické vedoucí úlohy znova zahájit diskuse se Spojenými státy, stejně jako diskuse s ostatními vedoucími světovými mocnostmi. Za třetí by měla Evropská unie ke strategii omezení emisí CO2 přistoupit racionálněji, tak aby se při snižování emisí vyhnula vysokým nákladům na přizpůsobení. A za čtvrté by Evropská unie měla zvýšit úsilí o vybudování účinného hospodářství s nízkými emisemi. Paní Hedegaardová, otázka je prostá - je v Evropě pro takovou změnu klima?
<SPEAKER ID="323" NAME="Rareş-Lucian Niculescu  " LANGUAGE="RO">
Vítám, že změna klimatu dostala ve sdělení Komise nazvaném "Evropa 2020 - Strategie pro inteligentní a udržitelný růst podporující začlenění" významné místo.
<P>
Tento význam je zdůrazněn dvěma hledisky. Za prvé, důležitým nástrojem je investování do nízkouhlíkových technologií šetrnějších k životnímu prostředí. Tyto investice ochrání životní prostředí a zároveň vytvoří nové hospodářské příležitosti a nová pracovní místa. Evropská unie může hrát v tomto odvětví na celosvětovém trhu důležitou úlohu. Druhým hlediskem je význam stěžejní iniciativy "Evropa méně náročná na zdroje". Požadavek Komise, aby členské státy využívaly strukturální fondy k investování do budování energeticky účinných veřejných budov, určitě přinese část řešení. Nicméně se domnívám, že musíme věnovat alespoň stejně tolik pozornosti domácnostem, konkrétněji společným obytným budovám postaveným v minulosti, jež jsou v některých členských státech, zvláště ve východní Evropě, energeticky velmi náročné.
<SPEAKER ID="324" NAME="Rovana Plumb  " LANGUAGE="RO">
Domnívám se, že jsme se z nezdaru v Kodani poučili. Na důkaz toho musíme revidovat svou strategii tak, abychom mohli v Mexiku uzavřít právně závaznou dohodu.
<P>
Je potřeba rychle jednat, aby byla dosažená politická dohoda uskutečněna a aby bylo uvolněno 7,2 miliard EUR vyhrazených na financování rychlého zahájení v rozvojových zemích.
<P>
Evropská unie oznámila, jaké má v souvislosti s Kodaňskou dohodou přání, a - pro informaci - přijala jednostranný závazek snížit celosvětové emise Evropské unie o 20 % oproti úrovním roku 1990, a připojila podmíněnou nabídku zvýšit tento podíl na 30 %, pokud ostatní hlavní producenti emisí budou souhlasit, že přispějí v rámci celosvětového úsilí o snížení emisí stejným podílem.
<P>
Ke dni 18. února oznámilo své plány na snížení 40 států a 100 států podepsalo Kodaňskou dohodu, ale to nestačí.
<P>
Vyzývám vysokou představitelku a komisařku příslušnou pro činnost v oblasti klimatu, aby nám urychleně představila strategii diplomacie v této oblasti, a členské státy, aby zahrnuly politiky související se změnou klimatu do všech dvoustranných a mnohostranných partnerství, aby tohoto hlavního cíle dosáhly.
<P>
Na strategických partnerstvích pro boj proti změně klimatu se musí podílet nevládní organizace a občanská společnost.
<SPEAKER ID="325" NAME="Daciana Octavia Sârbu  " AFFILIATION="S&amp;D">
písemně. - Navzdory zklamání z konference v Kodani došlo i k nějakému pokroku, včetně toho, že bylo rozvojovým zemím zabezpečeno krátkodobé financování. Nejenže to poskytne konkrétní pomoc na místě, ale rovněž to přispěje k vytváření důvěry mezi partnery, kteří byli v Kodani rozděleni.
<P>
V nadcházejících měsících a letech musíme rozvojovému světu ukázat, že ctíme své závazky financovat přizpůsobování a zmírňování, a musíme mít jistotu, že tyto finanční prostředky budou vynaloženy nejlepším způsobem, aby dosáhly svých cílů.
<P>
V Kodani rovněž došlo k zásadnímu pokroku s ohledem na sledování, podávání zpráv a ověřování. To s vytvářením důvěry přímo souvisí, protože takový systém nám umožní sledovat, že každý hraje svou roli, a také zjistit, jak jsou naše politiky účinné a jak bychom je měli v budoucnu upravit. Evropská unie musí pokračovat v provádění systému obchodování s emisemi a dalších iniciativ, jako je snižování energetické náročnosti budov. Musíme splnit své emisní cíle a ukázat, jak z úspor energie můžeme mít prospěch všichni. Předvést úspěšný příklad politiky snižování emisí, která je přeměněna ve prospěch běžných občanů, je nejlepším způsobem, jak ostatní přesvědčit, aby nás následovali.
<CHAPTER ID="006-02">
2. Evropská služba pro vnější činnost (
<SPEAKER ID="151" NAME="Předseda">
Chtěl bych poblahopřát zpravodaji, panu Brokovi, a také našim vyjednavačům: panu Brokovi, panu Verhofstadtovi a panu Gualtierimu. Byl to velký kus práce, na němž se podílelo také mnoho výborů Evropského parlamentu. Dosáhli jsme širokého konsensu. Chtěl bych všem poděkovat. Rád bych také zdůraznil, že v blízké budoucnosti budeme mít dvě významné zprávy, které připravuje paní Gräßleová a pan Rapkay, takže na této záležitosti musíme dále pracovat.
<CHAPTER ID="010-03">
3. Mezinárodní dohoda o tropickém dřevě (ITTA) z roku 2006
<CHAPTER ID="007-09">
9. Absolutorium za rozpočtový rok 2005:   Oddíl VIII B - Evropský inspektor ochrany údajů (hlasování)
<P>
- Relazione: Caspary
