<CHAPTER ID="010-03">
3. Strategija EU o vključevanju Romov (
<CHAPTER ID="015">
Sprememba Uredbe (ES) št. 1234/2007 ("Uredba o enotni SUT") (razprava) 
<SPEAKER ID="442" NAME="Predsednik">
Naslednja točka je razprava o Predlogu za Uredbo Sveta o spremembi Uredbe (ES) št. 1234/2007 o vzpostavitvi skupne ureditve kmetijskih trgov in o posebnih določbah za nekatere kmetijske proizvode ("Uredba o enotni SUT") - C7-0223/2009 -
<SPEAKER ID="443" NAME="Mariann Fischer Boel">
članica Komisije. - Gospod predsednik, naj se vam najprej zahvalim, ker ste dovolili, da se za dva predloga, ki upam, da bosta pomagala pri reševanju razmer na trgu mleka in mlečnih izdelkov, uporabi nujni postopek - v enem je predlagano, da bi moralo biti mleko vključeno v obseg člena 186 in drugi se nanaša na upravljanje odkupnega programa za kvote.
<P>
Ta dva predloga sta zadnja v dolgi vrsti ukrepov, usmerjenih v mleko in mlečne izdelke, ki smo jih sprejeli. Seznanila sem se z vašo resolucijo z dne 17. septembra in upam, da ste opazili, da je mnogo vaših predlogov že zajetih v praksi, v študijah, ki potekajo, ali pa bodo zajeti v današnjih predlogih.
<P>
Kar zadeva dolgoročne ukrepe, omenjene v vaši resoluciji, smo ustanovili skupino na visoki ravni. Prvi sestanek je že potekal in pričakujemo, da bodo končni dokumenti dostavljeni pred koncem junija naslednje leto.
<P>
Zelo vesela sem, da lahko rečem, da je danes resničnost na trgu mleka in mlečnih izdelkov takšna, da se cene povečujejo in da ne vidimo več odkupov v pomoč, ker so tržne cene boljše kot intervencijske cene.
<P>
Glede mojega predloga, člen 186 je obstoječa določba za veliko število izdelkov, a mleko ni vključeno. Nedavna nestanovitnost cen, ki smo jo doživeli in se je začela leta 2007, je pokazala, da je ali bo nujno vključiti mleko v ta člen, ker bi to potem Komisiji omogočilo hitrejše ukrepanje.
<P>
Včeraj sem na Svetu kmetijskih ministrov in v COMAGRI tudi naznanila 280 milijonov EUR za kmetovalce, ki proizvajajo mleko. Da bi lahko ta denar izplačali hitro, enostavno potrebujem pravno podlago v členu 186. Zamisel bo takšna, da bi denar dodelili v nacionalnih ovojnicah, glede na proizvodnjo v letu 2008-9 in seveda znotraj zgornje meje nacionalnih kvot, razdeljen pa bi bil na nediskriminatoren način tistim kmetovalcem, ki proizvajajo mleko in jih je kriza najbolj prizadela. Ponovno, da bi lahko to možnost uporabili, pa moramo vključiti mleko v člen 186.
<P>
Ko pravim, da sem najavila možnost, da predlagam 280 milijonov EUR, se morate zavedati, da bo moral proračunski organ, ki je sestavljen iz Evropskega parlamenta in Sveta finančnih ministrov, o tem odločati na zasedanju sveta ECOFIN, ki bo 19. novembra. Včeraj sem dejala tudi, da je to zadnji denar, ki ga imam na voljo, razen 300 milijonov EUR, ki so potrebni kot varovala v izogib finančnim kaznim. Pomembno je, da vam jasno povem, da člen 186 Komisiji ne daje prostih rok za kakršne koli zamisli, ki bi jih lahko dobila. Na tej stopnji lahko rečem le, da je zasebno skladiščenje za različne izdelke - in med te bi sodil tudi sir - kandidat, če bodo tržne razmere takšne, da bomo lahko to upravičili.
<P>
Drugi del predloga je upravljanje sistema kvot. Že danes obstaja možnost, da države članice odkupijo kvote. Tu pa uvajamo možnost, da vse države članice preprosto zmanjšajo splošno nacionalno zgornjo mejo za kvote s količino kvot, ki jih kupujejo s trga. To je prostovoljni program, ker je v naših razpravah očitno, da obvezni programi politično preprosto ne bi delovali.
<P>
Veselim se vaših komentarjev.
<SPEAKER ID="444" NAME="Albert Deß" LANGUAGE="DE">
Gospod predsednik, gospa komisarka, gospe in gospodje, zelo pozdravljam dejstvo, da je danes tu v Parlamentu velika večina sprejela to zahtevo za nujni postopek. Na ta način smo svojim kmetovalcem, ki proizvajajo mleko, poslali določeno sporočilo in nismo bežali pred svojo odgovornostjo. V nasprotju z manjšino kolegov poslancev iz drugih skupin v tej zahtevi za uporabo nujnega postopka vidimo dodatno orodje za pomoč v težkih časih kmetovalcem, ki proizvajajo mleko.
<P>
Zagotovo velja, da je Komisija zelo pozno prišla na plan s to zahtevo in da je to manj od tistega, kar je mogoče. Vseeno pa je to vedno bolje, kot da se ne stori popolnoma nič.
<P>
Stališča v naši skupini glede predlaganega programa odkupa se tudi močno razhajajo. Program bi moral biti obvezen, da bi sploh imel kakšen vpliv. A kljub temu za to v tem Parlamentu ali v Svetu ne vidim večine. Nadalje, takšen program ne bi bil sprejemljiv za nekatere države članice, saj bi bil enakovreden zmanjšanju dogovorov o usklajevanju in tudi kvot. Navedba, da se bodo morale kvote dvigniti za prednostne skupine, je odločitev, ki je že pravno veljavna.
<P>
Vključitev mleka in mlečnih izdelkov v člen 186 za takojšnje ukrepe v primeru tržnih motenj je treba pozdraviti. Kljub temu pa bom predložil spremembo, da je treba ta ukrep omejiti na dve leti. Če se izkaže, da je tega vreden, potem se bomo strinjali s podaljšanjem.
<P>
Nazadnje pa bi se vam rad zahvalil za 280 milijonov EUR. Gospa komisarka, resnično ste zelo ugodili Parlamentu. Vem, da nimate na voljo več denarja. Prosim, da se - morebiti popravljen - predlog za resolucijo v četrtek odobri.
<SPEAKER ID="445" NAME="Paolo De Castro" LANGUAGE="IT">
Gospod predsednik, gospa Fischer Boel, gospe in gospodje, najprej bi rad izkoristil priložnost in povedal, kako vesel sem zaradi odgovornosti, ki jo je danes zjutraj pokazal ta Parlament, ko je sprejel nujen postopek za vključitev sektorja mleka v člen 186 uredbe o enotni SUT skupaj z mnogimi drugimi kmetijskimi izdelki.
<P>
Hitra razširitev pravil, ki urejajo posredovanje v primeru tržne krize, na ta sektor nam omogoča zagotavljanje pomembnega odziva ob izredno težkem času za kmetijstvo kot celoto in zlasti za mlečni sektor. Na tej točki pričakujemo, da bo Evropska komisija sprejela, kot je ravno dejala gospa Fischer Boel, zahteve Parlamenta, ki je večkrat poudaril, da so se ukrepi, ki so bili sprejeti do sedaj, izkazali za nezadostne glede na resnost sedanje krize.
<P>
Odprtosti Parlamenta do Komisije danes ne bi smeli razlagati kot popolno pooblastitev z neomejenimi pristojnostmi, ampak kot gesto odgovornosti v dramatični in popolnoma izjemni situaciji.
<P>
Rad poudarjam, da Parlament v tem pogledu meni, da je nujno, da je vključen na vsaki stopnji postopka odločanja, da bi zagotovil demokratično varnost, in zato verjamemo, da bi morala Komisija Parlament vnaprej obvestiti o tem, kako bo dejansko uporabila te nove pristojnosti, podeljene s členom 186 tudi za mlečni sektor.
<SPEAKER ID="446" NAME="George Lyon">
v imenu skupine ALDE. - Gospod predsednik, ali se lahko tudi jaz zahvalim komisarki, ker je prišla nocoj nadalje pojasniti, kakšne pristojnosti želi. Gospa komisarka, ali se vam lahko najprej zahvalim, da ste se pozitivno odzvali na resolucijo, ki je bila s tem Parlamentom dogovorjena 27. septembra. Pozdravljam ukrepe, ki ste jih sprejeli, da bi poskusili stabilizirati zelo resne razmere za kmetovalce, ki proizvajajo mleko. Prav tako pozdravljam 280 milijonov EUR, ki ste jih naznanili za obnovo.
<P>
V smislu prvega dela vašega predloga pa je vprašanje, ki ga moramo danes vsi zastaviti, naslednje: zakaj nas prosite, da nujne postopke odobravamo na tej pozni stopnji in ali bodo pomagali pri oživitvi trga? Saj je jasno, kakor ste povedali v svojem govoru, da se že začenjajo kazati prvi znaki okrevanja. Nisem prepričan, da bodo predlagane spremembe kvot veliko prispevale, a glede na to, da so prostovoljne za države članice, naša skupina zagotovo ne bo nasprotovala njihovi odobritvi.
<P>
Če se obrnem k predlogu o širjenju obsega člena 186, da bi vključili mleko in mlečne izdelke, po mojih izkušnjah ministri - ali v tem primeru komisarji - običajno prihajajo v parlamente po pristojnosti, da bodo lahko ukrepali in rešili težavo. Nocoj se zdi, da Komisija od nas zahteva, da ji dodelimo pristojnosti, ne da bi nam najprej natančno povedala, za kakšne ukrepe bodo uporabljene.
<P>
Kakor razumem iz vašega prejšnjega prispevka, ste omenili, da ste to dodatno pristojnost potrebovali kot pravno podlago za izplačilo 280 milijonov EUR. Hvaležen bi bil, če bi lahko pojasnili, ali to drži. Ali zato zahtevate pristojnosti? Ker smo vsi zelo zaskrbljeni, da Komisiji morda predajamo bianko ček.
<P>
Komisarka, dejali ste, da ste bili finančno oskubljeni do zadnjega centa, torej, če imate drugačne zamisli za ukrepe, ki bi jih lahko izvedli, jasno, da ni veliko finančnega obsega, da bi lahko storili kar koli bistvenega. Naša skupina bo te pristojnosti podprla le, če bodo časovno omejene in če bodo omejene na izredne okoliščine.
<SPEAKER ID="447" NAME="Martin Häusling">
v imenu skupine Verts/ALE. - (DE) Gospod predsednik, gospe in gospodje, končno se v tej razpravi nekam premikamo. Komisija mora sedaj ponovno nositi polno odgovornost. Danes zjutraj smo videli nekaj drugačnega, čeprav bi želeli, da bi bil Parlament bolj vključen. Naj povsem jasno povem, da nismo proti finančni podpori. Vendar pa si moramo biti na jasnem, da je takšna pomoč kaplja v morje v pravem pomenu besede.
<P>
Odločitve, sprejete v Luksemburgu, nam žal niso pomagale, da bi ponovno vzpostavili ravnotežje na področju ponudbe in povpraševanja - kar je tu seveda ključni element. Pri prostovoljnem odkupovanju kvot je vse lepo in prav, a ne bo imelo velikega vpliva, saj ne prispeva bistveno k zmanjšanju količine.
<P>
Že včeraj sem omenil, da moramo ustrezno obravnavati poročilo Računskega sodišča in začeti izvajati politiko, ki je dolgoročno usmerjena, in da moramo pregledati, kar je povedalo Računsko sodišče. Sodišče je povedalo, da je treba v prihodnosti upravljati z zalogami, drugače celoten sistem ne bo sposoben financiranja, in potrebujemo mlečno politiko, ki temelji na kakovostnih izdelkih na evropskem trgu.
<P>
Čim hitreje se moramo odmakniti od izvoznih nadomestil - to je stara zahteva z naše strani in pogosto smo izpostavljali katastrofalne posledice teh ukrepov.
<P>
Resnično potrebujemo politiko, ki presega to sedanjo krizo in prav tako pričakujemo od Komisije dolgoročnejše odgovore. Žal pa nam Komisija do sedaj ni dala takšnih odgovorov, zlasti glede tega, kako moramo okrepiti organizacije proizvajalcev, da bi jim dali več tržne moči in da bi zaustavili verige veleblagovnic
<SPEAKER ID="448" NAME="James Nicholson">
v imenu skupine ECR. - Gospod predsednik, najprej bi rad povedal, da vsekakor pozdravljam to odločitev in mislim, da nam včerajšnja razprava, ki je včeraj zvečer potekala v odboru in ki poteka danes na plenarnem zasedanju, omogoča, da razmere bolj razjasnimo. Resničnost, in mislim, da tudi vzrok za razočaranje, ki ga čutijo mnogi kmetovalci, ki proizvajajo mleko, je, da medtem ko so do neke mere doživeli tisto, kar je gospod Lyon navedel kot kazanje prvih znakov okrevanja, pa ta denar še ni prispel do njihovih bančnih računov. To torej ustvarja določeno stopnjo razočaranja za kmetovalce, ki proizvajajo mleko. Mnogi med njimi so že dolgo pod finančnim pritiskom. Dobro in koristno je, da lahko govorimo, saj sedaj sprejemam potrebo, da se člen 186 ustrezno uredi, da bomo lahko ta denar čim hitreje kar se da spravili neposredno do proizvajalcev. Mislim, da je to izziv.
<P>
Všeč mi je zamisel gospoda Deßa o spremembi in če jo bo predložil, mislim, da bi podprl to spremembo za omejitev na dve ali celo tri leta, da bi se to delo opravilo. Vendar pa me še ni prepričal program odkupa. To moramo storiti, da bi zaščitili industrijo.
<SPEAKER ID="449" NAME="Patrick Le Hyaric" LANGUAGE="FR">
Gospod predsednik, gospa komisarka, nocoj vam moram ponovno povedati, da so finančne določbe, ki jih predlagate, le kaplja v morje, ko gre za krizo in obup, v katerih danes živijo kmetovalci.
<P>
Sprostili boste 280 milijonov EUR, a le pred nekaj tedni naj bi bilo to 600 milijonov EUR. Tako boste kmetovalcem, ki zdaj izgubljajo 100 do 200 EUR na dan, dali enkratno izplačilo v višini 1 000 EUR. Zato pozivamo k realnemu finančnemu načrtu v sili in ne k obližu za zdravljenje življenjsko nevarne bolezni.
<P>
Po drugi strani pa želite uporabljati javni denar za velik načrt za pobijanje mlečne živine in za zapiranje kmetij. S tem, ko to počnete, boste uničili prihodnost naših kmetovalcev, saj bodo mladi kmetovalci tisti, ki jih bo to najbolj prizadelo, najmanjši kmetovalci, tiste, ki razvijajo zemljo, ki proizvajajo mlečne izdelke in kakovosten sir in ki ohranjajo okolje.
<P>
Kako si drznete to predlagati, ko pa toliko družin v Evropi in drugod nima dostopa do hrane, v prvi vrsti do mleka. Dodal bi, da bomo imeli z vašim načrtom v prihodnosti pomanjkanje mleka.
<P>
Dejstvo je, da smo lahko v času, ko se nam tako močno ponuja Lizbonska pogodba, le presenečeni, da želite okrepiti ta člen 186 uredbe, ki vam bo dala vse pristojnosti. Te polne pristojnosti pa ste že imeli in te so vas vodile, da ste se odločili za liberalizacijo kvot, ki nas je pahnila v krizo, v kateri smo danes, zaradi edine koristi proizvajalcev in distributerjev, ker še celo danes Evropsko računsko sodišče poudarja, da so se med leti 2000 in 2007 cene mlečnih izdelkov za potrošnika povečale za 17 %, medtem ko so cene za proizvajalca padle za 6 %.
<P>
Gospa komisarka, ponovno vam povem, da obstaja nujna, zelo nujna potreba po zagotovitvi ogromne količine pomoči kmetijskemu sektorju preko velikega evropskega izrednega sklada, da bi se vrnili k politiki najnižjih kmetijskih cen in da ne pustimo kapitalističnemu trgu uničiti naših kmetovalcev.
<SPEAKER ID="450" NAME="Krisztina Morvai" AFFILIATION="NI">
(HU) Gospa komisarka, seveda bom glasovala za predlog, čeprav se zavedam, da ta miloščina ne bo rešila položaja kmetovalcev. Vendar pa bi rada postavila tri vprašanja. Prvo se glasi: V čem vidite nauk te krize? Ali smo se iz nje česa naučili? Gospa komisarka, te krize ni povzročila nobena naravna nesreča, cunami ali drug podoben dogodek, ampak vrsta slabih odločitev in v osnovi neuspela kmetijska politika. Če pogledamo v prihodnost, kaj lahko obljubite kmetovalcem? Kako se bodo podobni krizi izognili v prihodnosti? Od vas bi rada slišala jasen in podroben odgovor.
<P>
Sedaj pa glede mojega vprašanja. Včeraj ste na obravnavi Sveta dejali, da lahko države članice prosto uporabljajo to vsoto denarja. Kaj natančno to pomeni? Ali bodo države članice lahko ta denar pošteno porazdelile, da ne ga ne bodo dobila velika kmetijska podjetja in velike kmetije, ampak mali posestniki, družinske kmetije, ki ga najbolj potrebujejo in je od njega odvisno njihovo preživetje? Ti kmetovalci so se znašli v najbolj groznih razmerah. Druga velika skupina, ki bi jo bilo treba upoštevati, so kmetovalci v novih državah članicah, zlasti mali posestniki. Kako se želite znebiti te nedopustne diskriminacije, ki izhaja iz dejstva, da smo morali na primer mi, Madžari, predati popolnoma vse Evropski uniji, a dobili smo le del subvencij? Kako in kdaj bo ta krivica in nepravičnost odpravljena?
<SPEAKER ID="451" NAME="Giovanni La Via" AFFILIATION="PPE">
(IT) Gospod predsednik, gospa Fischer Boel, gospe in gospodje, pozdravljam komisarkin pristop, ko je sprejela odločitev, da bo prišla pred Parlament in podrobno razložila sveženj ukrepov v mlečnem sektorju.
<P>
V zvezi s predlaganimi ukrepi mislim, da se kljub pomanjkanju ustreznih operativnih podrobnosti za njih stvari premikajo v pravi smeri proti reševanju problemov, ki jih zdaj doživljajo naši kmetovalci. Vendar pa ne verjamem, da lahko predlagani ukrepi sami rešijo težave, s katerimi s spopadamo. Vseeno pa mislim, da je nujno potrebno glasovati za predlog o spremembi členov 78 in 79 Uredbe (ES) št. 1234/2007.
<P>
Glede člena 186 iste Uredbe o enotni SUT pa bi najprej izpostavil, da morda odstavka a) in b) tega člena določata različne ravni zaščite za različno blago, pri čemer posegata za nekatere, ko se cene bistveno dvignejo ali padejo, medtem ko druge - svinjina, olivno olje in drugi izdelki - le, ko se cene bistveno dvignejo. Mislim, da je to nesprejemljivo protislovje.
<P>
Rad bi tudi v imenu Skupine Evropske ljudske stranke (Krščanskih demokratov) predložil spremembo, katere namen je zagotoviti, da bo Komisija, preden se bo lotila ukrepov, določenih v členu 186, Parlament o tem obvestila in mislim, da je ta sprememba združljiva s tistim, kar je ravno predlagala Skupina naprednega zavezništva socialistov in demokratov v Evropskem parlamentu.
<P>
Nazadnje pa pozivam gospo komisarko, da, kakor je bilo zahtevano v resoluciji Parlamenta z dne 17. septembra, poveča znesek pomoči de minimis za vse proizvodne sektorje, ne glede na nacionalne zgornje meje, ki veljajo.
<SPEAKER ID="452" NAME="Luis Manuel Capoulas Santos" AFFILIATION="S&amp;D">
(PT) Gospod predsednik, gospa komisarka, žal se vsi zavedamo, v kako kritičnem stanju je mlečni sektor v Evropi. Naša politična skupina že več mesecev poziva k sprejetju nujnih ukrepov, da bi poskusili rešiti več tisoč kmetovalcev, ki jim grozi propad. Da bi to dosegli, smo sprejeli svoje lastne pobude in podprli pobude drugih političnih skupin.
<P>
Tako nam ostane le malo izbire in moramo pozdraviti pobude Komisije, ne glede na to kako nezadostne se nam zdijo. Zato je danes zjutraj Skupina naprednega zavezništva socialistov in demokratov v Evropskem parlamentu glasovala za nujen postopek, ki nam je bil predstavljen. Vendar pa bomo predlagali in zahtevali, da se Evropski parlament stalno obvešča o ukrepih, ki bodo sprejeti v prihodnjih dneh pod pristojnostmi, ki jih sedaj prenašamo na Komisijo. Še naprej se bomo trudili, da bi povrnili ravnotežje trga, da bo lahko zagotovil zadostne donose proizvajalcem, kakor zagotavlja Lizbonska pogodba.
<SPEAKER ID="453" NAME="Marit Paulsen" AFFILIATION="ALDE">
(SV) Gospod predsednik, očitno je nujno takoj ukrepati, ko se v določenih sektorjih pojavijo krize, kakršna se je zgodila na področju bančništva, v avtomobilski industriji in pri kmetovalcih, ki proizvajajo mleko. Vendar pa se takšne krize pojavljajo znova in znova. Morda naslednjič to ne bo mlečni sektor. Morda bo to področje žit ali kaj drugega.
<P>
Če smem to razpravo razširiti nekoliko čez njen obseg - ne smemo še naprej obravnavati le neposrednih težav. Prav tako moramo najti čas in energijo in s političnim načrtovanjem narediti za Evropo skupno kmetijsko politiko, ki je močna, trajnostna, prožna in bo odpravljala najhujše posledice nestabilnosti cen, ki jih lahko pričakujemo. Želim, da podeželje v Evropi preživi in preživeti ne more brez kmetovalcev in živali!
<SPEAKER ID="454" NAME="Martin Häusling" AFFILIATION="Verts/ALE">
(DE) Gospod predsednik, žal gospod Bové nocoj ne more biti prisoten, zato imam ponovno besedo. Za gospo komisarko imam še nekaj vprašanj. Ali resnično in resno verjame, da bo izplačilo tega denarja prekinilo proteste? Kakor sem dejal prej, verjamem, da je bila današnja odločitev parlamenta enaka podpisu bianko čeka Komisiji, ker ne vemo, kaj bo storila z njim. Povedal bom še enkrat: Komisija ni del rešitve problema, ampak je dejansko del problema. Stojim za tem stališčem.
<P>
A vseeno preprosto sprejemam to odločitev - ker morate dejstva videti takšna kot so in tako je bilo odločeno - in drugim poslancem bi rekel, da moramo te ukrepe omejiti. Omejiti bi jih morali na obvladljivo obdobje, da bo lahko tudi Parlament ponovno položil roko na krmilo.
<P>
Gospa komisarka, za vas imam še eno vprašanje, saj se za vse programe pogosto ponavlja, da moramo še naprej spodbujati prestrukturiranje. Kaj imate torej v mislih s prestrukturiranjem? Ali res mislite, da je pravilno, da še naprej delimo denar, v osnovi z namenom, da spodbujamo male kmetovalce, naj odnehajo, da bomo lahko dali denar večjim kmetovalcem? Ta politika ni več učinkovito sredstvo za dosego cilja. Poskrbeti moramo, da bomo denar uporabili na usmerjen način, posebno za prikrajšane regije, da bi ohranili strukture v tistih regijah, ki so najbolj ogrožene.
<SPEAKER ID="455" NAME="João Ferreira" AFFILIATION="GUE/NGL">
(PT) Gospod predsednik, gospa komisarka, predlog, ki ga je predlagala Komisija, je priznanje neuspeha njene politike za mlečni sektor, a pušča njene katastrofalne osnovne politične smernice za ta sektor nedotaknjene. Več milijonov, ki so tu omenjeni, je mnogo pod zneskom, potrebnim za nadomestilo kmetovalcem za padajoče cene, s katerimi se spopadajo.
<P>
V nasprotju s trditvami je nujno obrniti smer, v katero gre SKP, kjer so zaporedne reforme podrle instrumente za urejanje trga, kvot in proizvodnih pravic, kar je vodilo več tisoč proizvajalcev k opustitvi sektorja. Na nitki je več tisoč delovnih mest: cele družine, ki so odvisne od kmetovanja, zlasti sektor mleka. V nevarnosti so ogromne regije, kjer bo zemlja postopoma opuščena, socialne in okoljske posledice pa bodo drastične.
<P>
Vse to kriči po takojšnjem posredovanju za povrnitev poštenih cen za proizvajalce, a za to bo potrebnih več sredstev, kot so sedaj dana na voljo. Predvsem, in ponavljamo, zahtevajo razmere ukrepe z večjim obsegom delovanja, ki niso le blažilni, kot je preklic letnega povečanja mlečnih kvot, ki jih je vrnil na ravni, ki so veljale pred odločitvijo za njihovo povečanje, in razveljavitev odločitve za odpravo sistema kvot do leta 2015.
<SPEAKER ID="456" NAME="Diane Dodds" AFFILIATION="NI">
Gospod predsednik, kot večina poslancev v tem Parlamentu sem danes glasovala v podporo nujnemu postopku v zvezi s členom 186. Vsaka finančna pomoč mlečnemu sektorju je nujna za njegovo preživetje, zlasti za preživetje malih kmetij, ki jih najdemo v Severi Irski.
<P>
Če, kot pravite vi, gospa komisarka, potrebujete spremembe člena 186, da lahko sprožite sklad v vrednosti 280 milijonov EUR, potem bo imelo to mojo široko podporo. Le upamo lahko, da bo denar izplačan in razdeljen hitro. Mnogi kmetovalci so predolgo čakali na potrebno pomoč.
<P>
Vendar pa nisem navdušena nad predlogi glede členov 65 in 84. Skoraj gotovo je, da ne bosta vplivala na Združeno kraljestvo, in imam nekaj vprašanj v zvezi z njima, zlasti glede tega, da menim, da bosta ustvarila neenakopravne pogoje med regijami Evrope in to se zdi v okviru sedanje politike Komisije protislovno.
<SPEAKER ID="457" NAME="Christophe Béchu" AFFILIATION="PPE">
(FR) Gospod predsednik, v politiki mora biti doslednost. V zadnjih nekaj tednih smo mnogi med nami v tem Parlamentu od Komisije zahtevali ukrepe. Ko dobimo predloge rešitev, bomo glasovali za te rešitve, čeprav - strinjam se s tistim, kar je bilo povedano - prihajajo počasi in čeprav jih je bilo treba izvleči s pomočjo stališč, ki so bila sprejeta v Evropskem parlamentu in med ministri.
<P>
Ta znesek, ki bo koristen zelo kratkoročno, ne reši, kot so mnogi že povedali, dolgoročnih vprašanj glede načina, kako se rešuje načrtovani konec kvot. Če želimo biti v stanju, da uspešno obvladujemo in preprečimo ponovitev krize v sektorju kmetijskih pridelkov, ne moremo tega nikakor storiti brez urejanja proizvodnje in orodij nadzora ali brez kombinacije obeh.
<P>
Vendar pa to nocoj ni ključno vprašanje. Vprašanje, ki je nocoj ključno, edino vprašanje, ki ta trenutek velja, je vprašanje glede člena 186. Gospa komisarka, imam preprosto vprašanje: v konkretnem smislu, kaj na bi povzročil člen 186, od kdaj in na kakšen način?
<SPEAKER ID="458" NAME="Iratxe García Pérez" AFFILIATION="S&amp;D">
(ES) Gospod predsednik, gospa komisarka, pred mesecem dni smo v Parlamentu razpravljali o resoluciji in predlogih za posredovanje v mlečnem sektorju. Danes se ukvarjamo z dvema novima ukrepoma: spremembo na področju upravljanja kvot in ukrepom glede člena 186, ukrepa, za katera se strinjamo, da ju je treba nujno obdelati, kakor ste zahtevali.
<P>
Vendar pa je treba, gospa komisarka, sektor obravnavati kot celoto in ni dobro, da kapljajo predlogi o zadevi, s katero se sedaj že več mesecev ukvarjamo.
<P>
Zahtevamo skupne evropske rešitve. V tem pogledu bo povečanje minimalne pomoči za vse sektorje, o katerih se poroča, povzročilo izkrivljenja med državami članicami in otežilo uporabo SKP na enoten način.
<P>
Za zaključek pa še ena konča misel: obravnavamo pomoč v višini 280 milijonov EUR, ki jo seveda pozdravljamo, a rad bi vas opomnil, gospa komisarka, da je ta Parlament sprejel resolucijo, v kateri je izpostavljena potreba po dodatnih sredstvih v višini 600 milijonov EUR za reševanje krize v mlečnem sektorju.
<SPEAKER ID="459" NAME="Britta Reimers" AFFILIATION="ALDE">
(DE) Gospod predsednik, gospe in gospodje, kot kmetovalka menim, da predloženi spremembi členov 78 in 79 pomenita odstopanje Komisije od njene dosedanje razumne poti skozi kmetijsko reformo na račun učinkovitih in v prihodnost usmerjenih kmetij.
<P>
Nevarno se je vmešavati, preprosto zaradi želje, da se nekaj stori tako blizu končne odprave sistema mlečnih kvot, sistema, ki je bil do sedaj resnično neugoden položaj za kmetovalce, ki proizvajajo mleko. Prav tako je na tem področju zaostal glede razvoja, saj trg zdaj končno začenja oživljati. Zato zavračam ta predlog spremembe.
<P>
Ni težko videti kako Komisija poskuša izkoristiti poziv Parlamenta za nujne ukrepe v svojo korist. To počne s tem, ko si poskuša malo pred začetkom veljavnosti Lizbonske pogodbe zagotoviti trajno možnost za ukrepanje brez soglasja Parlamenta s to spremembo člena186. Zato zavračam ta predlog spremembe.
<P>
Vendar pa bi lahko sprejela to, da Parlament Komisiji omogoči prostor za ukrepanje v primerih kriz za omejen čas. Ta zmožnost bi bila Parlamentu na voljo ob prihodnjih krizah z zelo hitrim učinkom po členu 142 njegovega Poslovnika.
<SPEAKER ID="460" NAME="Richard Ashworth" AFFILIATION="ECR">
Gospod predsednik, mlečni sektor je v krizi in rad bi, da se tu zabeleži moja zahvala in kompliment komisarki za zelo pravočasne ukrepe, ki mislim, da so bili ravno pravi. Mislim, da je 280 milijonov EUR realistična vsota in bo v tej industriji dobrodošla. Prepričan sem, da bo nujno dodeliti pooblastila s členom 186, da bi ta korist pravočasno prispela do proizvajalcev, zato ima mojo podporo. Ima mojo podporo, čeprav bi raje videl, da bi to koncesijo omejili najkasneje do leta 2013.
<P>
Glede nacionalnih programov odkupa kvot, ki opažam, da bodo vključevali pooblastila za pobiranje posebnih dajatev od proizvajalcev, ki presegajo kvote, pa imam pridržke. Mislim, da je to kaznovanje učinkovitih in naprednih proizvajalcev - pogosto mladih moških, mladih ljudi, ki so prihodnost življenjske sile naše industrije - in mislim, da se s tem pošiljajo ravno napačna sporočila.
<P>
Živimo v zelo minljivem trgu in ta industrija ne potrebuje kratkoročnih reakcij, ampak dolgoročno strategijo. Dolgo že podpiram gospo komisarko pri njeni dolgoročni viziji za prihodnost industrije in spodbudil bi jo, naj gre po tisti poti, ki predstavlja dolgoročno strategijo in ne kratkoročno reakcijo.
<SPEAKER ID="461" NAME="Jarosław Kalinowski" AFFILIATION="PPE">
(PL) Gospod predsednik, upam, da je zdaj najhujše že za proizvajalci mleka. To upanje je okrepila odločitev, da se naslednje leto proizvajalce mleka podpre z vsoto 280 milijonov EUR. Vendar pa ostaja temeljno vprašanje: kaj bi bilo treba storiti glede proizvodnje mleka in glede proizvajalcev mleka v dolgoročnem smislu? Najpomembnejše vprašanje v tej zadevi je prihodnost kvot v proizvodnji mleka.
<P>
Sedaj imamo dva pristopa. Prvi, ki je učinek revizije skupne kmetijske politike, postopno povečuje proizvodne kvote, njegov cilj pa je, da se v letu 2015 odpravijo. Cilj drugega pristopa, ki ga vsebuje sedanji predlog Evropske komisije, pa je omejiti oskrbo z mlekom z novo metodo izračunavanja prispevkov za preseganje nacionalne kvote. Ta dva pristopa si nasprotujeta.
<P>
Osebno sem za ohranitev kvot, a le, ko razdelitev kvot med državami članicami EU in proizvajalci temelji na objektivnih in poštenih merilih. Razvoj in sprejem takšnih poštenih in objektivnih meril bi bil zelo težak, a morda velja poskusiti. Če govorimo o širjenju - popolnoma podpiram razširitev člena 186, a mislim, da bi morala to spremljati opredelitev vloge Komisije in instrumentov, ki se bodo lahko uporabljali.
<SPEAKER ID="462" NAME="Alan Kelly" AFFILIATION="S&amp;D">
Gospod predsednik, gospe komisarki bi rad povedal naslednje: Oprostite mi za besedno igro, mlečna kriza je nekaj, glede česar je Komisija naredila "pig's ear of", to je rek, ki na Irskem pomeni, da je nekdo nekaj popolnoma zavozil.
<P>
Le 18 mesecev nazaj ste dejali, da bodo cene mleka bistveno narasle, doživeli pa smo, da so v nekaterih državah padle za polovico. Zato mora imeti Komisija možnost hitrejšega posredovanja na trgu in ta predlog je v tem pogledu pozitiven.
<P>
V mojem volilnem okrožju Munster na Irskem mnogi v mlečni industriji, mali in tudi veliki kmetovalci in zlasti družinski kmetovalci delajo zgolj za preživetje ali pa se majejo na robu bankrota. Spopadajo se s svojimi težavami in nepomembnimi zneski, ki jih dobivajo v ponudbo, medtem ko druge, kot so banke in bankirji, rešujejo z ogromnimi vsotami.
<P>
(Predsednik je pozval govornika, naj govori počasneje)
<P>
Sredstva v višini 280 milijonov EUR, ki so bila naznanjena včeraj, so dobrodošla, a to je le obliž za veliko večjo težavo. Parlament je septembra lansko leto glasoval, da je treba dati na razpolago 600 milijonov EUR. V interesih izkazovanja solidarnosti zlasti z malimi kmetovalci je treba ohranjati ta znesek. Naslednja prednostna naloga za Komisijo mora biti obravnavanje celotnega vprašanja oskrbe z mlekom. V to sem trdno prepričan. Dokler tega ne bomo obravnavali, se bomo spopadali z vedno več težavami in hitro nam bo zmanjkalo obližev.
<SPEAKER ID="463" NAME="Elisabeth Jeggle" AFFILIATION="PPE">
(DE) Gospod predsednik, gospa komisarka, da, morali bi se strinjati s tem, da se mleko vključi v člen 186, in upam, da bomo to jutri storili. Ne smemo vedno kritizirati Komisije, ker je ukrepala prepočasi, ker je zaostajala, ker je dejala, da je še vedno nekaj upanja, čeprav v resnici ni tako.
<P>
Komisija ima sedaj možnost hitro ukrepati in morali bi ji omogočiti to možnost in s tem, ko to počnemo, bi morali vedno pokazati svojo pripravljenost, da zahtevamo njeno odgovornost. Predlog spremembe gospoda Deßa v imenu skupine Evropske ljudske stranke (krščanskih demokratov) nam bo omogočil, da to storimo skupaj. 280 milijonov EUR, o katerih ste mnogi govorili, je le kaplja v morje. Vendar pa moramo prav tako priznati, da je to konec finančnega leta. Razumeti moramo, da na voljo preprosto ni več denarja.
<P>
Kako naj rešujemo celoten položaj? Radi bi, da tisti kmetovalci, ki proizvajajo mleko in jih je kriza najmočneje prizadela, prejmejo 280 milijonov EUR. Govorimo o trgu mleka, a to so resnični ljudje in podeželska območja, o katerih razpravljamo in za katere vedno pravimo, da jih želimo zaščititi, ko razpravljamo o drugih temah. Komisarka, podprite mlečni sklad! Danes popoldan je komisarka, ko je govorila v proračunski razpravi, govorila v prid sklada in želim, da je to jasno. To me zelo veseli. Tudi ta signal potrebujemo nujno in tudi ta denar je v proračunu za leto 2010.
<SPEAKER ID="464" NAME="Maria do Céu Patrão Neves" AFFILIATION="PPE">
(PT) Gospod predsednik, gospa komisarka, navdušena sem nad odobritvijo nujnega postopka v tem Parlamentu, saj mislim, da je vključitev vprašanja mleka v člen 186 pravočasna in tudi pomembna.
<P>
Zagovarjala sem trditev, da so za razmere, ki so tako resne kot te, s katerimi se spopada mlečni sektor, potrebni nujni ukrepi za obrambo tega sektorja, zaradi gospodarskih in tudi socialnih razlogov. Dejansko prihajam iz države, Portugalske, in regije, Azori, kjer je mlečni sektor zelo pomemben in usidran v regijah, ki so v socialnem smislu precej krhke in kjer bi bilo dejansko nujno ohraniti sistem kvot tudi po letu 2015.
<P>
Ukrepi, predlagani tu, so nekoliko šibki, a so kljub temu potrebni in nujni. Prav tako me skrbi, kako bo Komisija uporabila nova pooblastila, ki jih bo dobila, zlasti zato, ker je ravnala precej brezčutno v tej krizi, ko je predložila šibke ukrepe prepozno in le pod močnim pritiskom. Ob upoštevanju tega bi želela, da Komisija predloži prilogo k členu 186, v kateri določa ukrepe, ki jih je mogoče uporabiti za radikalno posredovanje v sektorju mleka, da bo zagotovila njegovo trajnost.
<SPEAKER ID="465" NAME="Peter Jahr" AFFILIATION="PPE">
(DE) Gospod predsednik, gospa komisarka, v veliki meri pozdravljam vaš predlog. Vendar pa menim, da moram kritizirati eno točko, to pa je program prostovoljnega odkupa kvot.
<P>
Tovrstni program, če naj bi uspel, mora biti obvezen in ne prostovoljen. Mislim, da je ta prostovoljni sporazum za odkup mlečnih kvot protiproduktiven. Mislim, da to ni le zato, ker bo ta sporazum najprej pomenil, da bomo ohranili povečanje kvot, ki bo ga bo potem zelo težko spet nazaj obrzdati. Z odkupom mlečnih kvot jim bomo ponovno dali finančno vrednost in glavni učinek tega bo, da bo oviralo zmožnost uravnoteženja. Menim, da moram zavrniti vsak ukrep, ki omejuje uravnoteženje. Zlasti za obdobje odpravljanja je uravnoteženje nujno orodje za to, da se bodo lahko posamezne kmetije bolje orientirale na trgu.
<P>
Zaradi razlogov, ki sem jih omenil, bom prisiljen zavrniti ta del predloga, čeprav pa bom glasoval za predlog kot celoto.
<SPEAKER ID="466" NAME="Ricardo Cortés Lastra" AFFILIATION="S&amp;D">
(ES) Gospod predsednik, gospa komisarka, gospe in gospodje, res je, da bomo sprejeli ukrepe, katerih cilj je delna rešitev krize v sektorju mleka.
<P>
Tu se vsi zavedamo razmer v zvezi z živinorejo za naše kmetovalce in vemo kaj ti ukrepi pomenijo za njih in njihove družine.
<P>
Naši kmetovalci nočejo neprestano dobivati subvencij. Od nas zahtevajo, da bodo lahko svoje delo opravljali na dostojanstven način, da bodo lahko svoje izdelke prodajali po dostojnih in poštenih cenah, ki so v skladu s prizadevanji in naložbami, ki so jih vložili.
<P>
Gospa komisarka, poleg hvaljenja in zaupanja, ki ga lahko damo našim kmetovalcem s temi novimi ukrepi, smo na poti do prihodnjih reform, velikih reform, o katerih bomo še naprej razpravljali v Parlamentu.
<SPEAKER ID="467" NAME="Mairead McGuinness" AFFILIATION="PPE">
Gospod predsednik, najpomembnejše besede, ki prihajajo od komisarke so, da se začenjajo cene na trgu dvigovati. To bi morali v tem Parlamentu priznati in pritiskati, da se zagotovi, da bodo prešle na kmetovalce. Govorimo, da jim je na voljo 280 milijonov EUR, a vsak dodaten cent, ki ga dobijo, je vreden mnogo več kot razdeljevanje plačil med njih. To je najpomembnejše.
<P>
Mislim, da je pomembno, da so nekateri močno kritizirali Komisijo. Priznajmo, da so se posredovanje in izvozna nadomestila uporabljali za vzdrževanje cen, tudi pri tej grozno nizki ceni za proizvajalce, zato mislim, da je nekaj kritik nepotrebnih in ostrih. Podpiram razširitev člena 186, če jo potrebujete za izplačilo teh 280 milijonov EUR, kar mislim, da je bolj simbolično kot pa odločilno.
<P>
Poglejmo, kaj smo se naučili. Pogledati moramo, kaj se bo zgodilo z reformo SKP po letu 2013; skupina na visoki ravni se osredotoča na to. Tistim političnim skupinam, ki nocoj podpirajo financiranje mlekarstva, bi rekla: poskrbite, da boste podprli tudi ustrezno financirano skupno kmetijsko politiko po letu 2013, drugače so vaše besede prazne.
<SPEAKER ID="468" NAME="José Bové" AFFILIATION="Verts/ALE">
(FR) Gospod predsednik, oprostite, moral bi priti prej, a sem bil zadržan. Francoskim poslušalcem sem pojasnjeval, kaj se je včeraj zgodilo v Luksemburgu.
<P>
Mislim, da je odločitev Sveta slaba, ker se v besedilu uporablja le beseda "prestrukturiranje". V Franciji smo imeli leta 1984 480 000 proizvajalcev mleka, danes pa jih imamo manj kot 88 000.
<P>
Danes nam pravijo, daje treba ven spraviti še več proizvajalcev in, da bo denar, ki bo nadomeščen - to se pojavlja v besedilu - uporabljen za proizvajalce, ki so presegli svoje kvote. Proizvodnjo bo zato treba še bolj skoncentrirati in proizvajalce na najzahtevnejših območjih izgnati. Ta pristop je napačen.
<P>
Denar, ki je bil dan, teh 280 milijonov EUR - znesek je že bil naveden - znaša 50 EUR na mesec na kmetijo za eno leto. To so drobtine; gre skoraj za kazanje zadovoljstva nad krizo, ki jo preživljajo proizvajalci.
<P>
Nazadnje pa bi rada glede teme v zvezi s členom 186 povedala, da je v času, ko se pomikamo proti soodločanju v kmetijskih zadevah, nesprejemljivo, da se Komisiji vrnejo pooblastila, bianko ček.
<SPEAKER ID="469" NAME="Rareş-Lucian Niculescu" AFFILIATION="PPE">
(RO) Gospo komisarko bi rad nekaj vprašal, prav tako pa bi se ji rad zahvalil, ker je prišla v Parlament. Dejali ste, da bodo sredstva, obljubljena za sredstva za podporo mlečnega sektorja, dodeljena državam članicam glede na zgodovinski dejavnik ali z drugimi besedami na podlagi dogovorjenih kvot. Vendar pa države članice trdijo, da te kvote niso poštene. Dejansko je to razlog, zakaj mnogo držav članic vztraja, da bi moral biti trg dereguliran. Na primer, nekatere države ne morejo proizvesti dovolj, niti za pokritje svoje potrošnje. Ali ne mislite, da bo uporaba zgodovinskega dejavnika ohranila te krivice...
<P>
(Predsednik je prekinil govornika)
<P>
Svoje vprašanje bom moral povzeti, da ne bom preveč presegel časa, ki mi je odmerjen. Gospa komisarka je dejala, da bodo sredstva državam članicam dodeljena glede na zgodovinski dejavnik. Vendar pa mnogo držav članic trdi, da so sedaj dodeljene kvote nepravične. Dejansko je to tudi razlog, zakaj mnoge države članice vztrajajo, da bi moral biti trg dereguliran. Ali ne mislite, da bi uporaba zgodovinskega dejavnika ohranila te krivice?
<SPEAKER ID="470" NAME="Mariya Nedelcheva" AFFILIATION="PPE">
(BG) Rada bi pozdravila odločitev, ki sta jo sprejela Svet in Komisija za dodelitev dodatnega svežnja v znesku 280 milijonov EUR v subvencijah za proizvodnjo mleka v letu 2010. To pošilja jasen signal tistim, ki vsak dan trpijo zaradi neugodnih posledic krize. Pozivam, naj ta ustrezen odziv ne bo enkratna gospodarska rešitev, ampak del ciljno usmerjene, dolgoročne strategije za oživitev, stabilizacijo in razvoj tega sektorja v Evropi. Zato je pomembno upoštevati ukrepe, ki jih bo sprejela vsaka država članica. Pozornost bi rada pritegnila k dejstvu, da lahko Bolgarija le delno sprejme predloge za spremembo Uredbe 1234. Vztrajamo, da se izrecno zabeleži v osnutku, da se bodo možnosti za upravljanje nacionalnih kvot izvajale po presoji držav članic. Pomembno je, da se ohrani možnost izbire obstoječega načrta za odkup in prerazporeditev mlečnih kvot po nacionalni rezervi. Težko si privoščimo, da bi ali zadržali ali pobirali plačila od proizvajalcev, saj je bolgarski sektor v postopku modernizacije. Drugače bolgarski proizvajalci ne bodo konkurenčni niti po letu 2015.
<SPEAKER ID="471" NAME="Wojciech Michał Olejniczak" AFFILIATION="S&amp;D">
(PL) Gospod predsednik, seveda z veseljem sprejmemo te nove rešitve, ki so namenjene za pomoč kmetovalcem, vključno s kmetovalci na Poljskem. Vendar pa prav tako ne smemo pozabiti, da je, ko govorimo o denarju - in govorimo o denarju -, pomemben način, kako se denar dejansko razporedi. Doseči bi moral tiste, ki najbolj čutijo učinke krize, ker se ne bom strinjal s politiko, po kateri dajemo vsem enako količino, kar pomeni majhno količino, ki dejansko dobesedno ne bo pomagala nikomur.
<P>
Drugič, rad bi se, če smem, navezal na zgodovino, preden se čez trenutek obrnem na prihodnost. Prepričan sem, da se spomnimo čudovitih dni, sedaj že pred več kot letom dni, ko so kmetovalci za mleko dobivali zelo dobro ceno. Hkrati pa so imeli koristi od velikih subvencij EU za modernizacijo mlečnega sektorja. Zato je pomembno, da načrtujemo prihodnost, ki temelji na teh izkušnjah in da potegnemo zaključke iz svojih napak, ker smo jih zagotovo naredili. Za nas je enako pomembno, da premislimo o tem, kako načrtovati razvoj tega sektorja, ker je denar na razpolago iz neposrednih subvencij pa tudi za razvoj podeželskih območij. Poleg tega imamo na voljo tudi instrument mlečnih kvot.
<SPEAKER ID="472" NAME="Czesław Adam Siekierski" AFFILIATION="PPE">
(PL) Gospa komisarka, rad bi vas vprašal naslednje: Za kaj želi Komisija potrošiti 280 milijonov EUR? Za nadaljnje prestrukturiranje ali morda še bolje, kot je želelo 21 držav članic, za financiranje trga, za tržne mehanizme? Dejansko kmetovalci želijo, da se denar porabi za mehanizme podpore. Sedaj ne morejo vzeti nadaljnjih posojil ali izboljšati produktivnosti. Zdaj ne morejo nadaljevati z modernizacijo, ker so izgubili likvidnost. Zdaj nočejo kupovati hladilnikov ali molznih strojev, to ni čas za nadaljnje naložbe. 280 milijonov EUR znese malo manj kot 2 EUR na tono mleka, proizvedenega v Evropski uniji.
<P>
Ko Evropska komisija predlaga, to, čemur pravi "mehanizem za upravljanje sistema kvot", v resnici želi omejiti proizvodnjo. Premisliti moramo, ali se ne bo ponovil položaj, ki je sledil reformi trga s sladkorjem in je pomenil, da imamo sedaj težave pri preskrbi s tem sredstvom. Ali je sedaj čas za omejitve proizvodnje mleka ali žit? Prepričan sem, da ne želimo tega.
<SPEAKER ID="473" NAME="Herbert Dorfmann" AFFILIATION="PPE">
(DE) Gospod predsednik, gospa komisarka, zadovoljen sem, gospa komisarka, da le nekaj tednov potem, ko je Parlament sprejel resolucijo o mleku, predlagate ukrepe, ki izpolnjujejo naše zahteve. Strinjam se z vašim predlogom glede člena 186, vključno s časovno omejitvijo, ki se mi zdi razumna. Prav tako sem za razlikovalno dodeljevanje kvot, ki ga predlagate.
<P>
Povedati moram, da sem zaradi predloga, ki se nanaša na odkup kvot, bolj zbegan. V preteklih tednih in mesecih ste sami rekli, da sedanje krize ni povzročil sistem kvot, in ob upoštevanju tega osebno menim, da ta predlog odkupa ni popolnoma jasen. Nazadnje pa bi rad povedal še, da to še ne more biti konec. Še naprej moramo izvajati korake in še posebno glede mlečnega sektorja na zahtevnih območjih, gorskih območjih, kjer preprosto ni drugih možnosti za sektor mleka in mlečnih izdelkov.
<SPEAKER ID="474" NAME="Elisabeth Köstinger" AFFILIATION="PPE">
(DE) Gospod predsednik, gospa komisarka, gospe in gospodje, tudi jaz bi se rada iskreno zahvalila za 280 milijonov EUR. Predvsem pa resnično upam, da bo celoten razpon tega denarja dosegel naših 40 000 avstrijskih kmetovalcev, ki proizvajajo mleko, saj ga resnično potrebujejo. Zagotovo se zavedate položaja v gorskih območjih in položaja na majhnih družinskih kmetijah.
<P>
Gospa komisarka, Avstrija je bila vedno proti postopni odpravi kvot. V redu, izbrali ste svojo pot in ji dosledno sledili. Seveda bomo poskusili naše kmetovalce na to pripraviti in jim pomagati kolikor je mogoče. Po najboljši volji pa ne morem razumeti vašega predloga za program za prostovoljni odkup kvot. Če bomo to uporabljali, bo prišlo do podražitve v vrednosti in ceni ravno tistih kvot, ki jih postopoma odpravljate. Kako naj to pojasnimo kmetovalcem v Avstriji?
<SPEAKER ID="475" NAME="Mariann Fischer Boel">
članica Komisije. - Gospod predsednik, potem ko sem pozorno poslušala nocojšnjo razpravo, mislim, da ste iz nekaterih govorov dobili vtis, da je to naš prvi korak proti pomoči v kmetijskem sektorju v Evropski uniji. Bolj napak kot tako sploh ne more biti. Prepričana sem, da vsaj nekateri med vami veste, kaj se je dogajalo od januarja letos, ko smo začeli z javnim in zasebnim skladiščenjem, začeli smo s posredovanjem in z izvoznimi nadomestili. Poleti smo izvajali veliko različnih ukrepov, zato mislim, da bi morali narediti posebno študijo, v kateri bi novim poslancem tega Parlamenta povedali točno, kaj se je dogajalo od lanskega januarja.
<P>
Glede specifičnih točk v zvezi z današnjimi predlogi moram ponovno ponoviti, da načrt odkupa ni nov načrt. Države članice ga že sedaj lahko uporabljajo, če želijo pomagati določenim proizvajalcem mleka, ki so izgubili posel. To je ponudba in zato nočem, da postane obvezna; to je možnost za pomoč kmetovalcem, ki so izgubili posel. Kvota, ki jo odkupijo, se lahko hrani v nacionalnih rezervah in razporeja kasneje, če države članice tako želijo. To je bil en del razprave.
<P>
Drugi del, ki je danes zbudil daleč največ zanimanja, je člen 186. Razlog za uvedbo mlečnega kmetijstva v člen 186 je dejstvo, da moramo biti sposobni reagirati hitro. Spotoma pa ne vidim nobenega razloga, zakaj mlečno kmetijstvo ne bi smelo biti del člena 186, glede na to, da so področja, ki so izrazito v mesnem sektorju, že notri. In na splošno, tisti, ki se bojite, da bo Komisija dobila bianko ček in počela, kar se ji zljubi, morajo upoštevati, da je člen 186 že po naravi zelo pozitiven načrt, kjer je mogoče poskusiti pomagati ljudem, ki so v težavah, s hitrim ukrepanjem. Torej to ni bianko ček. O tem bo, kakor verjetno veste, razpravljal upravni odbor.
<P>
Poslušala sem vaše zamisli glede bolj omejenega obdobja treh ali štirih let. Mislim, da bi to pomenilo izključitev kmetovalcev, ki proizvajajo mleko, vendar sem seveda poslušala, kar pravite.
<P>
Zatem mislim, da kroži mnogo napačnih zamisli. Teh 280 milijonov EUR ni namenjenih prestrukturiranju. Preprosto nudi možnost zelo hitrega izplačevanja, takoj, ko bomo imeli formalnosti urejene, s sprejetjem s strani novembrskega zasedanja Ecofina in s podpisom proračuna za leto 2010. To pomeni, da lahko takoj ukrepamo, kar pa ne bi bilo tako, če ne bo urejen člen 186. Torej ne gre za prestrukturiranje. Kakor sem povedala prej, daje državam članicam možnost, da iz tega nacionalnega proračuna izplačajo denar tistim, ki ga najbolj potrebujejo.
<P>
Kako bi ga bilo treba razdeliti? Jasno sem povedala, da je treba to storiti na podlagi proizvodnje. Slišim, da morda obstajajo druge zamisli, a če začnemo interno razpravljati o razporejanju, mislim, da bi to trajalo vsaj do konca naslednjega leta, ker bi bilo toliko dobrih zamisli, da ne bi nikoli našli skupne niti v zvezi s tem vprašanjem.
<P>
Odgovorila bom na nekatera specifična vprašanja. Rada bi povedala, da so organizacije proizvajalcev odlična možnost. To je dejansko nujno. To sem že povedala na plenarnih zasedanjih, posebno, ko smo razpravljali o načrtu za sadje in zelenjavo. Če bodo kmetovalci svoj čas in trud porabili za tekmovanje med sabo, namesto, da bi tekmovali z močnim sektorjem prodaje na drobno, vem kdo bodo zmagovalci in kdo poraženci. Zato pravim: delajte skupaj, da boste mnogo močnejše telo na celotni prehranski verigi.
<P>
Popolnoma se strinjam z vami, da imamo globalno težave, da imamo milijon ljudi, ki trpijo lakoto in ne morejo vsak dan dobiti hrane, ki jo potrebujejo. Zato sem bila prizadeta, ko sem videla kako evropski kmetovalci izlivajo mleko po poljih v razmerah, ko se v globalnem smislu spopadamo s težavami lakote. To ni najboljša podoba za evropsko kmetijstvo.
<P>
Reči moram, da sta name naredila velik vtis dva poslanca, gospod Bové in gospod Häusling, in način, kako sta uspela prilagoditi svoj čas za govor. Zelo pozorno sem opazovala, kako sta to storila. Ne vem, ali je to novi postopek Parlamenta, da lahko en govornik zamenja drugega, ki nato govori po postopku "catch the eye". Bi rekla, da je bilo to dokaj pametno.
<P>
(Aplavz)
<SPEAKER ID="476" NAME="Predsednik">
S tem je ta točka končana.
<P>
Glasovanje bo potekalo v četrtek.
<P>
Pisne izjave (člen 149)
<SPEAKER ID="477" NAME="Luís Paulo Alves  " LANGUAGE="PT">
Gospa komisarka, glede na to, da smo se dolgo borili, da bi Komisija predložila ukrepe, ne moremo zavrniti nobenega prispevka, ki bi nam ga lahko prinesli zdaj, v tem zelo težkem času za kmetovalce, ki proizvajajo mleko, in za njihove družine. Žal je dolgo trajalo, da je Komisija ukrepala. To je storila šele, ko se je morala spoprijeti z močnim pritiskom s strani proizvajalcev mleka in mlečnih izdelkov, Evropskega parlamenta in 21 držav članic. Glede ukrepov, ki ste jih tu predstavili, bi rad povedal naslednje:
<P>
1: Sredstev v višini 280 milijonov EUR, za katera Odbor za kmetijstvo in razvoj podeželja, ki je odbor s tehničnimi in tudi političnimi strokovnim znanjem na tem področju, enoglasno meni, da so nujno potrebna, je v primerjavi z zneskom 600 milijonov EUR premalo. To politično izjavo je odobril sam evropski parlament. Zato ne moremo imeti za zadostnega manj kot pol tega zneska, za katerega je Parlament še pred mesecem dni menil, da je nujen.
<P>
2: Vključitev mleka v člen 186 daje Komisiji operativno orodje, ki ga lahko takoj uporabi, a to ne pomeni, da Parlament ne bo več spremljal vprašanja. Še vedno potrebujemo instrumente za urejanje trga. Ohraniti bi morali sistem kvot in uvesti preglednost v verigo trgovanja za mlekom. Brez teh dveh instrumentov ne bo mogoče oživiti in zagotoviti stabilnosti evropskih podeželskih območij.
<SPEAKER ID="478" NAME="Béla Glattfelder  " AFFILIATION="PPE">
v pisni obliki. - (HU) Pozdravljam ukrepe, ki jih je Evropska komisija predlagala za pomoč proizvajalcem mleka in mlečnih izdelkov v Evropi. Vendar pa lahko ti ukrepi le ublažijo krizo, ne morejo pa je povsem odpraviti. Da bi lahko to storili, bi bilo treba opustiti odločitve glede povečanja mlečnih kvot. Vendar pa niti Evropska komisija niti gospa Mariann Fischer Boel osebno nista naklonjeni temu, da bi priznali, da so bile sprejete napačne odločitve. Strinjam se z zahtevami evropskih kmetovalcev, da se opusti povečanje kvot.
<P>
Prav tako nasprotujem trajni odpravi sistema kvot, ki je bila načrtovana za leto 2015. Strinjam se s stališčem največje organizacije evropskih kmetovalcev COPA-COGECA, in sicer, da mlečni trg potrebuje predpise tudi po letu 2015. Pomemben nauk, ki se ga lahko naučimo v zdajšnji krizi je, da je treba potrebe mlečnega trga urejati. Brez tega bodo cene postale nepredvidljive. Evropski mlečni proizvajalci ne morejo trpeti izgub, ki jih povzroči obsežno nihanje cen.
<P>
V zvezi s temo sedanjih nujnih ukrepov bi rad pozornost pritegnil k dejstvu, da povečanje minimalnih subvencij s 7 500 EUR na 15 000 EUR lahko povzroči težave za države članice, ki so v težjem proračunskem položaju. Bojim se, da v teh državah, med katere sodi Madžarska, vlade ne bodo zagotovile največje možne podpore. Posledično bi lahko kmetovalci v teh državah končali v še slabšem konkurenčnem položaju.
<P>
Prepričan sem, da bo Evropski parlament na glasovanju o proračunu za leto 2010, ki bo potekalo v četrtek, podprl predlagano spremembo, ki jo je predložilo določeno število poslancev, vključno z mano, in bi povečala podporo za program mleka za šole.
<SPEAKER ID="479" NAME="Marine Le Pen  " LANGUAGE="FR">
Na shode, ki jih proizvajalci mleka izvajajo že več tednov v poskusu, da bi rešili svoj sektor, ki ga je prizadela kriza, je Evropska komisija odgovorila tako, da je ustvarila "sklad za mleko" v vrednosti 280 milijonov EUR. Gospa Fischer Boel je tako popustila pod pritiskom potem, ko je bila več tednov gluha za stisko kmetovalcev na robu propada. Vendar pa je ta finančni ukrep zasmehljiv in je namenjen le začasni pomiritvi proizvajalcev. Nikakor ne bo pripomogel k rešitvi težav sektorja, ki z načrtovanim koncem mlečnih kvot odhaja. Proizvajalci mleka nočejo usmiljenja in miloščine; hočejo, da je trg urejen tako, da bodo lahko mleko prodajali po cenah, ki jim omogočajo dostojno življenje z njihovimi prizadevanji in zagotovijo njihovim otrokom prihodnost. Evropska unija bo s svojo trmoglavo željo uveljaviti dogmo proste in poštene konkurence prepustila več tisoč kmetovalcev na milost in nemilost zakona na trgu in samo temu. Enako velja za ultraliberalizem, ki vsak mesec povzroča brezposelnost več tisoč delavcev v industriji. To klanje je treba po nujnem postopku takoj ustaviti.
<SPEAKER ID="982" NAME="Csaba Sándor Tabajdi  " LANGUAGE="HU">
Pozdravljam sporazum, ki je bil načeloma dosežen med kmetijskimi ministri na njihovem zasedanju sveta v Luksemburgu v zvezi z zagotavljanjem pomoči za sektor mleka in mlečnih izdelkov v višini 280 milijonov EUR. Na ravni EU to znaša dodaten cent v pomoči na liter mleka, kar pa je popolnoma zanemarljivo. Potem ko se je Evropska komisija več mesecev drzno upirala, je malo popustila pritisku, ki so ga uporabili kmetovalci, 21 držav članic, med njimi tudi Madžarska in Evropski parlament, ki je že zahteval dodatna sredstva za ta sektor na neformalnem zasedanju, ki je prejšnji ponedeljek potekalo v Bruslju. Kljub poznim ukrepom s strani EU je madžarska vlada ukrepala hitro in podprla kmetovalce, ki proizvajajo mleko in mlečne izdelke, in je storila vse, da bi jim pomagala, pri tem pa je upoštevala proračunska sredstva, ki so na voljo. Madžarska je sektorju mleka pomagala z uporabo vseh vsot, ki jih je mogoče prerazporediti kot del sredstev za razvoj podeželja in programa evropskega gospodarskega razvoja. Poleg nas imata le še Latvija in Malta tako izrazite kazalce. Madžarski kmetovalci, ki proizvajajo mleko in mlečne izdelke, prejmejo neposredno približno 3,3 milijone EUR od skupnega zneska 280 milijonov EUR, kar je približno enako 890 milijonom HUF. Madžarska vlada se lahko svobodno odloči, kako bo ta denar porabila. Komisija je predlagala le, da bi morali to posebno pomoč dobiti le tisti proizvajalci, ki jo najbolj potrebujejo, kar pa je v skladu z madžarskimi cilji. Po odobritvi proračuna za leto 2010 bo ta znesek izplačan v začetku naslednjega leta.
<CHAPTER ID="003">
Izvedbeni ukrepi (člen 88 poslovnika): gl. zapisnik
<CHAPTER ID="022">
Trgovina s surovinami in izdelki (razprava)
<SPEAKER ID="096" NAME="Predsednik">
Naslednja točka je poročilo gospoda Holma v imenu odbora za mednarodno trgovino o trgovini s surovinami in izdelki.
<SPEAKER ID="097" NAME="Jens Holm">
poročevalec. - (SV) Gospe in gospodje, najprej izražam veliko zahvalo vsem poročevalcem v senci za njihovo tesno sodelovanje.
<P>
Vsi smo videli slike prizorov, ki jih je povzročilo nedavno pomanjkanje hrane. Cene v kmetijstvu, ne samo cene hrane, so hitro narasle v zelo kratkem obdobju. To je zadalo smrtni udarec številnim državam v razvoju, ki so zelo odvisne od uvažanja hrane in so že živele na robu. Upajmo, da bo to poročilo o mednarodni trgovini s surovinami pomagalo odpraviti nekatere od teh težav. Navsezadnje smo sprejeli obveznost odprave lakote in revščine s pristopom k tako imenovanim ciljem tisočletja. Generalni sekretar Združenih narodov Ban Ki Mun je pred kratkim opozoril, da višje cene hrane ogrožajo najpomembnejše cilje ciljev tisočletja, in sicer prepoloviti lakoto na svetu. Tako je skrajni čas, da se ukrepa.
<P>
Zlasti nedavna kriza s hrano je pokazala, da hrana ni le katera koli surovina. Če ne moremo izpolniti tako osnovne zahteve, kot je zagotoviti sitost ljudi, je malo vredno govoriti o razvoju. Zato moramo biti previdni, ko hrano pretvarjamo v mednarodno trgovsko blago, enako vsem ostalim. Svetovne države v razvoju so prisiljene k deregulaciji svoje prehranske politike in prestopu od proizvodnje za nacionalne potrebe k proizvodnji za izvoz. To je politika Mednarodnega denarnega sklada, Svetovne banke, ZDA in tudi EU, ki so vse določile te zahteve. Z odpravo zaščitnih tarif in subvencij je veliko držav v razvoju postalo zelo občutljivih za izrazita nihanja cen hrane in surovin. Poglejmo na primer Haiti, ki je prej zase proizvedel dovolj riža. Leta 1995 je Mednarodni denarni sklad to državo prisilil k zmanjšanju tarif za riž. Prihajati je začel državno subvencioniran riž iz ZDA in lokalna proizvodnja se je sesula. Danes so tri četrtine vsega riža, ki se poje na Haitiju, uvožene iz ZDA.
<P>
Upam, da nam bo to poročilo prineslo orodja za spopad s težavami in izzivi, ki jih predstavlja negotova trgovina s surovinami. Vprašanja, na katera se osredotočamo v poročilu, vključujejo podporo državam v razvoju pri povečanju raznolikosti njihovih gospodarstev, tako da bodo lahko spremenila položaj, v katerem izvažajo le eno ali dve surovini, in se pomaknila k naprednejšim proizvodnim vzorcem, ki vključujejo bolj visoko predelane izdelke. Poudarjamo tudi pomembnost prožnosti v razvojni politiki. Tem državam mora dopuščati razvoj možnosti in instrumentov gospodarske politike, na primer za podporo razvoju njihovega domačega kmetijstva. Prav tako zahtevamo, da Evropska komisija pregleda načrt financiranja Flex, katerega namen je uravnotežiti cene surovin. Lotevamo se tudi enakopravnosti pri trgovini s surovinami ali njenega pomanjkanja. Zelo pomembno je, da vedno upoštevamo vprašanje spolov pri pogajanjih o sporazumih o mednarodni trgovini.
<P>
To poročilo upošteva tudi pravično trgovino. Pravična trgovina se lahko uporabi kot orodje za podpiranje malih proizvajalcev v državah v razvoju ter za povečevanje pritiska pri dviganju ozaveščenosti o družbenih in okoljskih standardih v teh državah. Pozivamo vse institucije EU, naj merila o pravični trgovini vključijo v svoja javna naročila in nabavno politiko.
<P>
Skrbi nas tudi povečana poraba živalskih izdelkov, tj. povečano povpraševanje po mesu in mlečnih izdelkih, pri čemer je rezultat tega povečano povpraševanje po žitu za prehrano živali namesto ljudi.
<P>
Vključena so tudi številna druga vprašanja. Nazadnje moram povedati, da je to delo razkrilo pravi obraz EU. Medtem ko smo mi iskali načine, kako bi se spoprijeli s potrebami in okoliščinami držav v razvoju, se je evropska industrija s pomočjo svojih predstavnikov v Evropskem parlamentu osredotočila na kratkoročen poslovni interes, pri čemer bi imele poslovne organizacije stalen dostop do poceni surovin.
<P>
Vse pozivam k odobritvi predlogov sprememb, ki so jih vložile skupine levice, socialdemokratov in zelenih. Predloga sprememb 20 in 21 sta zlasti pomembna. Na ta način lahko poročilo uravnotežimo tako, da dobimo močnejšo razvojno razsežnost.
<SPEAKER ID="098" NAME="Janez Potočnik">
komisar. - Gospod predsednik, zahvaljujem se Parlamentu za priložnost, da smo lahko razpravljali o dostopu do surovin, temi, ki je pomembna in aktualna v Evropski uniji, zlasti v okviru naše konkurenčnosti. Najprej se zahvaljujem poročevalcu in poročevalcem v senci za poročilo, ki zajema številna področja, kot so podnebne spremembe, blaženje revščine in razvoj.
<P>
Razvoj je res ključno vprašanje v tem okviru. Zato se bom na kratko dotaknil razvojnih tem, preden se začnemo ukvarjati s skrbmi in dejanji v zvezi s širjenjem ukrepov, ki omejujejo dostop do surovin.
<P>
Boj za blaženje revščine in razvoj ter tudi varnost živil so za Komisijo zelo pomembni. Dobro se zavedate dejstva, da je Evropska unija največji svetovni darovalec razvojne pomoči. Prav tako je Komisija na področju surovin sprejela številne razvojno naravnane programe: Komisija na primer s sistemom Flex podpira nacionalne proračune držav v razvoju, v katerih se je bistveno zmanjšal davčni prihodek od izvoza.
<P>
Komisija podpira tudi pregledno upravljanje davčnih prihodkov iz izkoriščanja surovin in naravnih virov s številnimi pobudami, kot so pobuda za preglednost v ekstraktivni industriji, Kimberleyev proces in program FLEGT. Naj opozorim tudi na naš program "Vse razen orožja", ki zagotavlja nepovratna sredstva za uvoz vseh izdelkov iz najmanj razvitih držav (razen orožja) in jim tako dopušča večjo raznolikost njihovih izvoznih artiklov.
<P>
Ključna zaskrbljenost izhaja iz vidika trgovine. Za trgovino sta potrebna dva. Moramo uvažati in izvažati. Zato je nujno zagotoviti, da dostop do surovin iz tretjih držav ne bo omejen z neupravičenimi izkrivljanji, kot so kvote, izvozne dajatve in prepoved izvoza.
<P>
Danes na žalost ni tako. Nasprotno, želja tretjih držav po nalaganju izvoznih omejitev se povečuje. Zlasti smo zaskrbljeni zaradi tistih, ki jih vsiljujejo nekatera ključna nastajajoča gospodarstva kot del ciljev svoje nasilne industrijske politike. Poudarjam, da se ne osredotočamo na revnejša gospodarstva v razvoju, vendar raje na večja nastajajoča gospodarstva.
<P>
Ukrepi, ki so jih uvedle te države, izkrivljajo konkurenco na globalni ravni, kar škodi evropski industriji. Na žalost se težava povečuje. Do zdaj je vsaj 20 držav uvedlo ukrepe, ki zadevajo pomemben izvoz v Evropsko unijo. Našteli smo čez 450 omejitev, ki zadevajo številne surovine. To posredno ali neposredno zadeva večino, če ne vseh evropskih industrijskih sektorjev.
<P>
Kaj lahko storimo? Do zdaj opravljeno delo kaže, da ne obstaja hitra rešitev, čeprav je odprava izvoznih omejitev za nas zelo pomembna, pri dvostranskih dogovorih o pravični trgovini ter tudi pri Svetovni trgovinski organizaciji, vendar bomo storili še več.
<P>
Najprej bo pomembno, da razvijemo splošno strategijo za dostop do surovin. V zvezi s tem Komisija sestavlja sporočilo, ki bo vsebovalo pomemben element trgovine. Vsaka takšna strategija bo morala v celoti in usklajeno zajeti vsa področja politike, skupaj s kritičnimi vprašanji, kot so varnost živil, razvoj in okolje.
<P>
Vsa sredstva bo treba v celoti izkoristiti. Trajnostna in usklajena politika o dostopu do surovin bi tako združevala: prvič, pogajanja, ki bi zavarovala mednarodne obveznosti pri Svetovni trgovinski organizaciji in dvostranskih sporazumih; drugič, izvajanje pravil Svetovne trgovinske organizacije in obstoječih dogovorov; in tretjič, blage ukrepe, kot sta dialog in gradnja zavezništev. Ti elementi niso novi, medtem ko bosta njihova kombinacija in usklajena uporaba določili njihovo moč. O tem bomo razpravljali na konferenci z zainteresiranimi stranmi pozneje letos.
<P>
Ob upoštevanju pomembnosti dostopa do surovin se Komisija strinja z razpravo v Parlamentu o tem vprašanju. Komisija se zlasti strinja s predlogi sprememb k prvemu osnutku poročila. To poročilo zdaj jasneje poudarja pomembnost tega vprašanja. Predlaga načine, kako naj se s tem vprašanjem spopadamo konstruktivno, kot so izvajanje dogovorov in pogajanja z državami partnericami. Pripravljeni smo na popolno sodelovanje s Parlamentom pri snovanju in izvajanju naše prihodnje strategije.
<SPEAKER ID="099" NAME="Daniel Caspary">
v imenu skupine PPE-DE. - (DE) Gospod predsednik, gospod komisar, zelo me veseli, da ste danes na voljo, gospod Potočnik. Komisar Mandelson je, kot ugotavljamo, spet raje odpotoval na neko pomembno konferenco na drug konec sveta, namesto da bi z nami v Parlamentu razpravljal o ključnih vprašanjih za evropsko industrijsko politiko. Predstavljajte si torej moje navdušenje, ko sem vas poslušal, saj ste temo predstavili veliko bolje z večjo jasnostjo in vizijo, kot bi to storil naš komisar za trgovino.
<P>
Zelo sem zadovoljen z izidom naših posvetovanj v odboru, kajti bojim se, da je poročevalec v svojem izvornem osnutku kljub vsem dobrim točkam, ki jih je izpostavil glede držav v razvoju, popolnoma pozabil na interese evropske industrije. V odboru za mednarodno trgovino smo dodali nov prvi del poročila, ki se ukvarja z interesi naše industrijske politike. Popolnoma jasno je, kakšni morajo biti ti interesi. Osredotočiti se moramo na zagotavljanje preskrbe s surovinami za evropsko industrijo. Kot je pravilno povedal komisar, soočamo se z velikimi težavami v zvezi s tem.
<P>
V STO potrebujemo boljša pravila, ki bodo čim bolj odpravila ukrepe, ki izkrivljajo trgovino, kot je izvozna dajatev. Potrebujemo prosti dostop do surovin na svetovnem trgu. Nedopustno je, da države, kot je Kitajska, zlorabljajo surovine kot politično orodje.
<P>
Storiti moramo vse mogoče, da bi zavarovali resnično prost dostop do trgov s surovinami ne le pri večstranskih pogajanjih, ampak tudi pri naših dvostranskih pogajanjih. Dejstvo, da je Komisija začela pogovore o pristopu Ukrajine k STO in dopustila stopnjo odklona pri uvedbi izvoznih dajatev, je nedopustno in predstavlja slab zgled. Naša dopustitev dvojnega označevanja cen v zvezi s pristopom Savdske Arabije k STO, dogovor, ki je evropski petrokemični industriji povzročil resne težave, je prav tako nedopustna. Prav tako nimam veliko upanja glede sedanjega dogajanja v zvezi s pristopom Rusije k STO in rad bi, da Komisija zagotovi, da ne bodo sprejeti dodatni ukrepi, ki izkrivljajo trgovino.
<P>
Še enkrat se iskreno zahvaljujem vsem svojim kolegom iz odbora za to poročilo. Upam, da ga ne bomo na jutrišnjem plenarnem glasovanju preveč spremenili.
<SPEAKER ID="101" NAME="Francisco Assis">
v imenu skupine PSE. - (PT) Najprej čestitam poročevalcu. Težave, ki zdaj nastajajo v zvezi z dostopom do surovin, so večinoma posledica strukturne spremembe na njihovih trgih, kar je povezano s spremembami v mednarodnem gospodarstvu.
<P>
Trg surovin se je razvijal ciklično, prehajal je od obdobij izrednega pomanjkanja k obdobjem draginje in včasih dosegel ravnotežje. Zdaj se soočamo s položajem strukturnega pomanjkanja, ki je večinoma posledica nenadnega povečanja povpraševanja, sproženega s hitrim napredkom v industrializaciji in urbanizaciji v številnih nastajajočih državah.
<P>
Jasno je, da si je treba prizadevati na ustrezen način, zlasti Svetovna trgovinska organizacija, za doseganje soglasja z namenom olajševanja dostopa do surovin. Vendar zaradi tega ne smemo pozabiti na še eno pomembno vprašanje: zdaj je na teh trgih nov položaj, ki je nastal na področju živil in energetike. V Evropski uniji moramo zato mi, glavni uvozniki surovin, na to vprašanje gledati s posebno zaskrbljenostjo. Po eni strani moramo upoštevati vpliv, ki ga lahko ima po svetu, saj lahko zaradi tega nastane prevelik pritisk na porabo surovin z zelo negativnimi okoljskimi, gospodarskimi in družbenimi posledicami v državah v razvoju, medtem ko moramo po drugi strani upoštevati tudi lasten položaj in razumeti lastne težave.
<P>
To sproža dve temeljni vprašanji. Eno je povezano s potrebo, da pregledamo lasten gospodarski model razvoja, saj je nezdružljiv s položajem, v katerem se surovine preveč izkoriščajo. Drugo predlaga, da je treba več pozornosti nameniti uporabnemu znanstvenemu raziskovanju za zagotavljanje večje inovativnosti, spodbujanje recikliranja surovin in iskanje novih odgovorov na nove težave, ki jih ustvarja to strukturno pomanjkanje.
<SPEAKER ID="102" NAME="Zbigniew Zaleski" AFFILIATION="PPE-DE">
(PL) Narava je svoja bogastva, surovine pod tlemi, živila in drevesa na zemeljskem površju in ribe v vodah, neenakomerno razporedila po svetu. Potrebe človeka so enake, vendar zadovoljevanje teh potreb zahteva solidarnost pri izkoriščanju virov in njihovi razporeditvi v mednarodni trgovini. Holmovo poročilo veliko govori tej temi. Rad bi izpostavil nekaj točk, ki izhajajo iz govora gospoda Casparyja.
<P>
Prvič, razumno izkoriščanje omejenih virov. Ponavljam: omejenih virov.
<P>
Drugič, zaščita surovin pred zaplembo, pred neokolonialistično razlastitvijo revnih držav, zlasti v Afriki. Nimamo preglednosti glede trgovine s takimi materiali, v katero so vključene Kitajska in nekatere druge države.
<P>
Tretjič, namen trgovine s surovinami bi moral biti razvoj revnih držav. To je naš glavni cilj. Korist morajo imeti prebivalci, ne samo predstavniki oblasti ali velikih mednarodnih podjetij.
<P>
Četrtič, politika EU v zvezi s surovinami mora zagotoviti, da Unija ne bo postala žrtev, na primer Rusije v primeru zemeljskega plina in morda v prihodnosti Brazilije v primeru sladkorja.
<P>
Petič, vsi partnerji so v celoti odgovorni za izkoriščanje morskih virov. Kot vemo, veliko vrstam rib ter gozdovom Azije in Amazonije grozi izumrtje.
<P>
Za konec, gospa predsednica, ključna beseda pri pravični trgovini mora biti odgovornost pri izkoriščanju omejenih naravnih virov, tako da bodo prihodnje generacije imele dostop do surovin, potrebnih za človeški obstoj. Podobno potrebujejo revne države pomoč pri razvoju tehnologije, ki je potrebna za proizvodnjo osnovnih živil. Glede tega lahko Evropa stori veliko.
<SPEAKER ID="103" NAME="Marusya Ivanova Lyubcheva" AFFILIATION="PSE">
(BG) Gospa predsednica, gospod komisar, glede na vlogo, ki jo ima trgovina v našem globaliziranem svetu, moramo podpreti prizadevanje za spodbujanje pravične trgovine ter vse pobude, ki prispevajo k trajnostnemu gospodarskemu razvoju.
<P>
Cene surovin vplivajo na tržni razvoj in imajo v veliko primerih stopnjevalen učinek na gospodarski razvoj, zlasti v državah, v katerih zaloge surovin niso velike. To vpliva na celotno stanje na trgu in na razpoložljivost surovin.
<P>
S pričakovanimi visokimi cenami nafte in elektrike se lahko in bi se morali ukvarjati z učinkovitimi tehnologijami pri pridobivanju in predelavi surovin. Ta učinkovitost in uresničevanje novosti ter tudi ohranjanje močnega raziskovalnega sektorja določajo raven uspešnosti pri izboljševanju tržnega položaja in moči, pri povečevanju raznolikosti in varnosti preskrbe z energijo.
<P>
Glede trgovine s kmetijskimi proizvodi moramo pozornost nameniti zmanjšanju pritiska na proizvajalca, ki nastane zaradi neravnovesja med nabavnimi cenami kmetijskih proizvodov in ravnjo maloprodajnih cen. To izkrivlja trg, vendar tudi nakazuje, da ima trg svojo družbeno ceno.
<SPEAKER ID="104" NAME="Glyn Ford" AFFILIATION="PSE">
Gospa predsednica, v veselje mi je govoriti o poročilu gospoda Holma o trgovini s surovinami in izdelki. Prejšnji mesec sem se v imenu Parlamenta udeležil dvanajste mednarodne konference ZN za trgovino in razvoj v Akri. Na tej konferenci se je slišal klic na pomoč revnim po svetu.
<P>
Zaradi naraščajočih cen hrane so vedno pogostejši nemiri na ulicah, zato potrebujemo nov pristop, če se želimo spopasti s tem položajem. Nova kriza grozi s smrtjo več ljudi v enem dnevu, kot jih je umrlo zaradi terorizma v šestih letih od 11. septembra. Politiki in vlade morda še niso opazili, ampak revni po svetu vedno pogosteje opazujejo svoje lačne otroke. Posledice bodo hude zlasti v Afriki, v kateri so se cene izdelkov v zadnjih 12 mesecih več kot podvojile ter se še vedno dvigajo zaradi špekulacij, pomanjkanja in spreminjajočih se vzorcev proizvodnje. Ključni vzroki so naraščajoče povpraševanje iz vzhodne Azije in posledice za zaloge hrane zaradi neuspešnega vlaganja v kmetijstvo. Podnebne spremembe, ki se kažejo v poplavah, sušah in rekordno visokih temperaturah, položaj še otežujejo, zlasti za revne po svetu. Zato upam, da bomo sprejeli to resolucijo.
<SPEAKER ID="105" NAME="Georgios Papastamkos" AFFILIATION="PPE-DE">
(EL) Gospa predsednica, dostop do surovin je resnično življenjsko pomemben za evropsko gospodarstvo in konkurenčnost. Tako je zlasti, ker je EU večinoma odvisna od uvoza surovin iz tretjih držav.
<P>
Odstranitev ovir, ki so jih uvedle države za dostop EU do trga surovin, mora biti prednostna naloga. To velja za sedanja pogajanja STO in tista, ki bodo sledila za dvostranske sporazume o prosti trgovini.
<P>
Nazadnje, gospa predsednica, gospe in gospodje, menim, da so podporni mehanizmi ter prenos znanja in izkušenj v države v razvoju potrebni za omogočanje delujočega in preglednega upravljanja porabe surovin in naravnih virov.
<SPEAKER ID="106" NAME="Stavros Arnaoutakis" AFFILIATION="PSE">
(EL) Gospa predsednica, gospod komisar, ni mi treba poudarjati, da je konkurenčnost naših evropskih podjetij večinoma odvisna od preskrbe s surovinami. Zato danes potrebujemo celostno strategijo za zagotavljanje dostopa do svetovnih trgov. To bo pomagalo zagotoviti mednarodno sodelovanje, zakonito konkurenco, pravično trgovino in spoštovanje do omejitev, ki temeljijo na resnih razvojnih spodbudah v manj razvitih državah. Pomagalo bo tudi pri spodbujanju vlaganja v okolju prijazne tehnološke raziskave in razvoj ter recikliranje.
<P>
Naš cilj mora biti trajnostni razvoj EU in tudi solidarnost z najrevnejšimi državami sveta.
<SPEAKER ID="107" NAME="Brian Crowley" AFFILIATION="UEN">
Gospa predsednica, rad bi se zahvalil poročevalcu za delo v zvezi s tem poročilom. Vidim tri ključne elemente.
<P>
Prvi je svetovna konkurenca za surovine in izdelke. Na evropski ravni se moramo zavedati, da moramo biti v boljšem položaju za sklepanje dvostranskih sporazumov in dvostranskih poslov, če želimo uspeti in pridobiti dostop do teh izdelkov.
<P>
Pogovori o svetovni trgovini so očitno zelo pomembni glede na dolgoročni razvoj, vendar lahko dodatno vplivamo na to prek gospodarskih partnerstev z državami v razvoju. Opozoril bi tudi na to, da bi lahko bila odpoved nekaterih pravic pri pogovorih o svetovni trgovini za kratkoročen dostop do surovin in izdelkov škodljiva za večino naše industrije v Evropski uniji in zlasti za naše kmetijstvo.
<P>
Končno, kot je povedal naš prejšnji kolega, je najpomembnejša pravičnost. V države v razvoju moramo vlagati zdaj, da lahko uspejo; to je uspešnost, ki se ne bo pokazala le letos in naslednje leto zaradi visokih cen nafte in plina, vendar čez 20 let. To bi moralo biti povezano z vlaganji v njihovih državah v šolstvo in zdravstvo za njihove ljudi, da bi preprečili vse morebitne nadaljnje težave.
<SPEAKER ID="108" NAME="Janez Potočnik">
komisar. - Gospa predsednica, zahvaljujem se poslancem za njihovo posredovanje. Jasno so izrazili izzive, s katerimi se soočamo. Jasno je tudi, da moramo po eni strani zagotoviti uravnotežen razvoj svojega dela, zato se bomo osredotočali zlasti na revnejše države in na doseganje pravičnosti, o kateri je govoril gospod Crowley, vendar moramo po drugi strani tudi zagotoviti pravila pravične trgovine za dostop naše industrije do surovin. Dejstvo je, da je Evropska unija neto uvoznica surovin in da bo tako ostalo.
<P>
Soočamo se z močnejšo konkurenco na svetovnih trgih zalog in tudi z naraščajočimi cenami, ki so posledica povečane konkurence iz številnih nastajajočih gospodarstev. Sočasno ta nastajajoča gospodarstva ustvarjajo ovire za dostop do svojih surovin in s tem izkrivljajo konkurenčnost. Pravičen dostop do surovin pod preglednimi pogoji je tako pomemben del enačbe v naši strategiji globalne konkurenčnosti.
<P>
Namen Komisije v prihajajočih letih je uporabiti vse razpoložljive instrumente za ohranjanje trajnostne preskrbe s surovinami za našo industrijo. S tem bomo dosegli celovito in uravnoteženo strategijo. Kot upravičeno poudarja Parlament, mora ta strategija upoštevati ne le interese naše industrije in naše konkurenčnosti, vendar tudi interese revnejših držav.
<P>
Glede razvoja moramo razlikovati in bomo razlikovali med na eni strani upravičenimi ukrepi, ki jih ohranjajo revnejše države v razvoju, kot so izvozni davki, ki so za proračune teh držav nepogrešljivi, ter na drugi strani med ukrepi, ki jih nastajajoča gospodarstva vsiljujejo kot del svoje industrijske politike in ki izkrivljajo konkurenčnost na svetovnih trgih.
<P>
Gospodu Assisu se zahvaljujem za njegov komentar o obveznostih raziskav in razvoja, ki se tudi morajo povečati v tem okviru. Parlamentu se zahvaljujem, da nas je podprl pri tej politiki. Obveščali vas bomo o prihodnjem izvajanju svoje strategije.
<SPEAKER ID="109" NAME="Jens Holm">
poročevalec. - (SV) Gospod komisar Potočnik, veselimo se sporočila Komisije in konference. Dobro je, da se boste ukvarjali z vprašanji varnosti živil, razvoja in okolja.
<P>
Francisco Assis, popolnoma se strinjam z vami, da moramo pregledati svoj model gospodarskega razvoja.
<P>
Zbigniew Zaleski, strinjam se, da trgovina ne sme postati neokolonialistična kraja surovin državam v razvoju. Zato pozivam Zbigniewa Zaleskega in vse ostale, da zagotovo podprejo predloga sprememb 20 in 21. Prosim, preučite ju podrobno.
<P>
Poglejte tudi predlog spremembe 26, ki se ukvarja z biogorivi. V njem pozivamo k uvedbi okoljskih in družbenih standardov glede biogoriv. Velika težava je, da se vedno več žita uporablja za proizvodnjo mesa, to pomeni, da z žitom hranimo živali, pri čemer se hkrati vedno več žita uporablja za proizvodnjo goriva za naše avtomobile.
<P>
To je poziv Komisiji. Zahtevamo ukrepe, ki bodo zmanjšali zasebno uporabo motornih vozil in porabo mesa, da nam bo ostalo več žita, ki bo nahranilo ljudi.
<P>
V poročilu zahtevamo nujne ukrepe za spopadanje s podnebnimi spremembami. Trgovina mora nositi svojo odgovornost. Znižati moramo vse nepotrebne emisije in omejiti transport. Znaten delež trgovine vključuje izdelke, ki bi se lahko enostavno proizvajali tudi lokalno. Spodbujati moramo trgovino z "zelenim blagom" in pametno okoljsko tehnologijo. Če tega ne bomo storili in če trgovina ne bo prevzela svoje odgovornosti, kmalu ne bomo imeli več surovin, s katerimi bi trgovali, in tako tudi ne več hrane, ki bi jo jedli. Zelo je pomembno, da podnebno odgovornost vzamemo resno.
<SPEAKER ID="110" NAME="Predsednica">
Ta razprava je končana.
<P>
Glasovanje bo potekalo v torek, 20. maja 2008.
<CHAPTER ID="003">
Zahteva za vrnitev odboru: gl. zapisnik
<CHAPTER ID="008-05">
5. Skupna ureditev trgov za sladkor (glasovanje)
<CHAPTER ID="007">
Sprejetje zapisnika predhodne seje: glej zapisnik
<CHAPTER ID="011-02">
2. Kambodža, zlasti primer Sama Rainsyja
<SPEAKER ID="308" NAME="Predsednik">
Naslednja točka je Kambodža, zlasti primer Sama Rainsyja.
<SPEAKER ID="309" NAME="Marietje Schaake">
avtorica. - Gospod predsednik, Sam Rainsy je naš kolega, član parlamenta v Kambodži. To golo dejstvo je pripeljalo do poskusov atentata in številnih političnih in pravnih napadov vladajoče stranke, vključno z 12-letno zaporno kaznijo. Vladajoči stranki očitno ni všeč dejstvo, da Sam Rainsy obsoja korupcijo in zlorabe človekovih pravic.
<P>
To vladajočo stranko bi rada spomnila, da je EU edina največja donatorska institucija za Kambodžo in da je ta pomoč pogojena s spoštovanjem človekovih pravic in temeljnih svoboščin.
<P>
Leta 2006 je Sam Rainsy prejel nagrado Liberalne internacionale za svobodo. To nagrado je prejel zaradi zagovarjanja svoboščin, ki jih imamo vsi v tem parlamentu. Zato pozivamo organe oblasti v Kambodži, naj izvajajo priporočila posebnega poročevalca ZN o razmerah v zvezi s človekovimi pravicami v Kambodži.
<SPEAKER ID="310" NAME="Raül Romeva i Rueda">
avtor. - Gospod predsednik, kakor je že bilo povedano, je Evropska unija edina največja donatorska institucija za Kambodžo in več kot upravičeno lahko pozovemo kamboške oblasti, naj se ne le posvetijo političnim in institucionalnim reformam, da bi vzpostavile demokratično državo, ki bo temeljila na vladavini prava in spoštovanju temeljnih svoboščin in pravic, ampak tudi, da izrazijo svojo voljo za učinkovit boj proti endemičnim nadlogam korupcije, obsežnega krčenja gozdov, ki povzroča razseljevanje, ter industrije spolnega turizma, za zavrnitev sedanje kulturo nekaznovanosti ter privedbo pred sodišče vseh, ki so vpleteni v te dejavnosti
<P>
Nujno je tudi zagotavljanje svobodnega in poštenega političnega izražanja brez ustrahovanja ali nadlegovanja. Natančneje, povedati moramo, da smo zaskrbljeni zaradi pregona vodje opozicije Sama Raisnyja in obsodbe na 12-letno zaporno kazen zaradi poteze, za katero meni, da je simbolične in očitno politične narave. Zlasti je zaskrbljujoče, da bi ta razsodba, če bo obveljala, preprečila Samu Rainsyju, da bi sodeloval na parlamentarnih volitvah leta 2013, in bi imela posledice daleč prek primera Sama Rainsyja, saj bo zagotovo prizadela opozicijo kot celoto.
<SPEAKER ID="311" NAME="Véronique De Keyser" LANGUAGE="FR">
Gospod predsednik, to je nujna resolucija, v kateri prevladuje Sam Rainsy, občasno kljubovalna osebnost, a zaradi tega ne smemo pozabiti na resnično demokratično vprašanje, ki se skriva za tem primerom.
<P>
Torej, Sam Rainsy, kakor je bilo povedano, je liberalna osebnost in nasprotnik voditelja Huna Sena. Gospod Rainsy je že bil obsojen na 18 mesecev zapora in je bil leta 2006 pomiloščen. Res je obtožil Huna Sena, da je bil odgovoren za granatni napad leta 1997.
<P>
Danes je bil obsojen zločina - kakor sem povedala, simboličnega -, da je prestavil mejnike na meji, glede katere sta v sporu Vietnam in Kambodža, in da je širil tako imenovane lažne zemljevide. Dvanajst let v zaporu je veliko, a dejansko je jasno, za kaj gre pri vsem tem. Edini cilj je, da se mu prepreči sodelovanje na naslednjih volitvah, ki bodo leta 2013, in on je vodja druge največje opozicijske stranke v državi.
<P>
Tako je politično ozračje v Kambodži napeto, volitve se približujejo in uporablja se taktika pridobivanja glasov, a obstaja tudi odmikanje v smeri autoritarnosti in rada bi poleg primera gospoda Rainsya omenila tudi primere predstavnikov nevladnih organizacij, ki so bili kazensko preganjani: politik Mu Sochua, ki je bil spoznan za krivega obrekovanja predsednika vlade, novinar Hang Chakra, ki je bil zaprt, ker je obsodil korupcijo znotraj spremstva podpredsednika vlade Soka Ana.
<P>
Zato bi rada le poudarila, kakor so storili drugi, da smo mi donatorji, da imamo sporazum o sodelovanju, ki določa, da je treba spoštovati temeljne svoboščine. Pozivam tudi k nujnemu humanitarnemu načrtu za ljudi, prebivalstva, ki jih je prizadela kriza v gradbeni in tekstilni industriji. Tudi to je pomembno.
<SPEAKER ID="312" NAME="Charles Tannock">
avtor. - Gospod predsednik, čeprav je Kambodža na papirju pluralistična demokracija, ugledna nevladna organizacija Human Rights Watch navaja, da se politiki in novinarji, ki so kritični do vlade, srečujejo z nasiljem in zastraševanjem.
<P>
Poleg tega ostaja sodstvo šibko in predmet političnega vpliva. Dalje, vlada si še naprej zatiska oči pred sleparskimi zaplembami zemljišč kmetov, nezakonito sečnjo in široko razširjenim plenjenjem naravnih virov države.
<P>
Sam Rainsy, vodja opozicije, ki je zdaj izgnan v Francijo, je bil v nenavzočnosti obsojen na deset let zapora. Njegov tako imenovan zločin je bil, da je poskušal izpostaviti zaplembo zemljišč kmetov s strani vlade po pogovorih o mejnih vprašanjih s sosednjim Vietnamom, med katerimi je bi obtožen izkopavanja mejnikov.
<P>
Današnja resolucija je namenjena kot pravočasen opomnik kamboški vladi, da bi morala, če želi doseči tesnejše vezi z EU, zagotoviti in ohranjati osnovne svoboščine in temeljne pravice. Drugače Kambodža tvega, da bo v očeh mednarodne skupnosti izenačena z izobčeno državo Burmo.
<SPEAKER ID="313" NAME="Monica Luisa Macovei">
avtorica. - Gospod predsednik, gospod Rainsy, vodja opozicije, je bil v nenavzočnosti obsojen na 12 let zapora. Njegovo sojenje ni potekalo v skladu z mednarodnimi standardi za pošteno in nepristransko sodstvo in njegova obsodba je bila politično motivirana. Podobne obsodbe članov opozicijske stranke so dokaj vsakdanje in kažejo, da v Kambodži ni nepristranskega sodstva. Te razsodbe sodišča ovirajo osnovne človekove pravice, vključno s svobodo izražanja in pravico do poštenega sojenja.
<P>
Močno nasprotujem obsodbi Sama Rainsyja in ljudi, kot je on, ki uveljavljajo svojo svobodo izražanja, in pozivam kamboško vlado, naj prekine svojo sedanjo pot tiranije. Na mednarodni ravni moramo Kambodžo spomniti, da si mora prizadevati za demokracijo in ne uporabljati selekivnega uveljavljanja zakonov proti pravicam posameznikov. Zlasti pozivam Komisijo, naj spomni Kambodžo, naj ne uporablja novih predpisov o nevladnih organizacijah za omejevanje opozicije in civilne družbe.
<SPEAKER ID="314" NAME="Sari Essayah">
v imenu skupine PPE. - (FI) Gospod predsednik, ravnanje s Samom Rainsyjem je le vrh ledene gore glede avtoritarnega nadzora, ki ga izvaja vodilna stranka v Kambodži, da bi imela v rokah politično oblast nad sodiščem in utišala kritike, ki so namenjene vladi. Ta vlada ima seveda za svoj glavni cilj zatiranje civilne družbe in spodbujanje enostrankarskega sistema. To se kaže tudi v kazni gospoda Rainsyja, poskusu, da se mu prepreči sodelovanje na volitvah, ki bodo leta 2013.
<P>
Kakor je bilo tu že omenjeno, je EU edina največja donatorska instistucija za Kambodžo in zaradi tega je pomembno, da se v tej resoluciji ne zadovoljimo le z obsodbo številnih kršitev človekovih pravic v državi, pomanjkanjem kakršnega koli ustreznega uspešnega sodnega sistema in politizacijo oboroženih sil. Popolnoma nedvoumno jih moramo spomniti tudi na sporazum o sodelovanju, ki obstaja med EU in Kambodžo, in na njegov 1. člen, ki poziva k spoštovanju človekovih pravic. Če se bodo državljanske svoboščine še naprej zaničevale, so nujne posledice in EU mora nadaljnjo pomoč pogojiti z jasnim izboljšanjem razmer na področju človekovih pravic.
<SPEAKER ID="315" NAME="Corina Creţu" LANGUAGE="RO">
12-letna zaporna kazen, ki je bila izrečena kamboškemu vodji opozicije Samu Rainsyju, je dejansko resna kršitev človekovih pravic in očiten znak avtoritarnega rešima, ki prevladuje v političnem življenju v Kambodži. Po izključitvi iz državnega zbora in do zdaj trikratnem odvzemu njegove parlamentarne imunitete s številnimi poskusi umora in po umorih več deset njegovih podpornikov je bil sedaj Sam Rainsy v nenavzočnosti obsojen zaradi protestov z močnimi političnimi prizvoki.
<P>
V osnovi je končni cilj kazni, ki je bila izrečena septembra, preprečiti vodji opozicije, da bi kandidiral na volitvah, ki jih bodo imeli čez več kot dve leti, to pa ogroža možnosti Kambodže, da enkrat za vselej doseže demokracijo. Poleg zahtev, ki so s to resolucijo predložene kamboški vladi in pozivajo k odpravi političnih pregonov, bi rada dodala zahtevo visoki predstavnici Evropske unije za zunanje zadeve, naj na organe oblasti izvaja nujen pritisk, da bodo nadaljevali s političnimi in institucionalnimi reformami, ki so potrebne za vzpostavitev pristne demokracije.
<SPEAKER ID="316" NAME="Gerald Häfner" LANGUAGE="DE">
Gospod predsednik, Kambodža je zelo lepa država s pomembno zgodovino, a država in tudi njena zgodovina imata temne plati. Zadnji problemi vključujejo izginotja ljudi, zapiranje ljudi v zapore brez sojenja, visoke ravni korupcije, nezakonito prisvojevanje zemljišč in nezakonito sečnjo. Najbolj bi nas kot poslance Evropskega parlamenta moralo skrbeti, da so ljudje, ki kritizirajo in javno obtožujejo te prakse, odvlečeni z ulice, nato se srečajo z lažnimi sodnimi procesi in končajo v zaporu.
<P>
Sam Rainsy, vodja opozicije v Kambodži, je bil podvržen resnemu pregonu. Bil je že izvoljen, a so ga leta 1995 vrgli iz parlamenta. Vendar se je uspel vrniti. Med volilnimi shodi so bili nanj izvedeni številni napadi, zaradi enega od teh pa je umrlo 80 ljudi. Bil sem privilegiran, da sem ga lahko obiskal v Kambodži. Ugotovil sem, da je zelo miroljubna oseba in predan podpornik demokracije in človekovih pravic. Sedaj je bil obsojen na 12 let zapora zaradi simbolnega dejanja na podlagi neutemeljenih dokazov.
<P>
Kdor spravi v zapor vodjo opozicijske stranke, spravi v zapor tudi velik del ljudi države, ki jih ta oseba zastopa. Kdor spravi v zapor vodjo opozicijske stranke in mu prepreči, da bi sodeloval na naslednjih volitvah, zavira demokratični proces in krši državljanske in človekove pravice. Menim, da tega ne bi smeli sprejeti, in pozivam Komisijo, naj zahteva izpolnjevanje določb sporazuma o sodelovanju s Kambodžo, zlasti v smislu 1. člena. Ta je povezan s tem, da je spoštovanje človekovih pravic v Kambodži temeljni pogoj za zagotavljanje pomoči Evropske unije.
<SPEAKER ID="317" NAME="Adam Bielan">
v imenu skupine ECR. - (PL) Dvakrat sem imel priložnost obiskati Kambodžo. Prvič je bilo to pred dvema letoma z delegacijo Evropskega parlamenta za spremljanje volitev med parlamentarnimi volitvami in drugič pred šestimi meseci. Povedati moram, da je Kambodža država, ki se v zadnjih letih zelo hitro razvija - govorim o gospodarskem razvoju -, kot seveda druge države v tem delu sveta. Žal hitrega gospodarskega razvoja v Kambodži ni spremljal proces demokratizacije. Brez močnih medijev, ki preverjajo vladajočo stranko, ni prave demokracije, niti brez močne opozicije ali brez močnega sektorja nevladnih organizacij.
<P>
Kazen, naložena Samu Rainsyju, ki nikakor ni prva, pa je še en udarec za opozicijo. Če bo ta kazen potrjena, Sam Rainsy ne bo mogel kandidirati na naslednjih parlamentarnih volitvah, čeprav je v svoji domači državi precej priljubljen. Kazen nas bega zato, ker več kot 30 let po padcu režima Khmerja Rougeja mnogim vodjem tega režima v Kambodži še niso sodili. Postavljanje vietnamsko-kamboške meje pod vprašaj zagotovo ne pomaga pri stabilizaciji v tej regiji, vseeno pa je treba to zadevo reševati s političnimi sredstvi in ne s pravno razsodbo.
<SPEAKER ID="318" NAME="Elena Băsescu" AFFILIATION="PPE">
(RO) Obžalovanja vredno je, da se kamboška sodišča še vedno zatekajo k aretaciji kot sredstvu za zastraševanje političnih nasprotnikov in disidentov. Najbolj pogoste tarče takšnih ukrepov so novinarji, borci za človekove pravice in drugi, kritiki, ki se izražajo v prid svobode govora.
<P>
Obtožbe proti Samu Rainsyju so očitno bolj politične kot kazenske. Obsojen je bil na 12 let zapora po simbolični potezi protesta proti načinu, kako je označena meja z Vietnamom. Vendar pa kaže, da je pravi razlog za to obsodbo, da se iz boja za parlamentarne volitve, ki bodo leta 2013, odstrani opozicija.
<P>
Rada bi izkoristila to priložnost in se obrnila na kamboško vlado, naj ostane zvesta svojim zavezam za utrditev demokratične države. Samu Rainsyju kot glavnemu vodji opozicije je treba čim prej dovoliti nadaljevati opravljanje njegovih dolžnosti v kamboškem parlamentu. To bi pomagalo ustaviti gibanje v smeri enostrankarskega sistema, ki predstavlja grožnjo spoštovanju človekovih pravic.
<SPEAKER ID="319" NAME="Eija-Riitta Korhola" AFFILIATION="PPE">
(FI) Gospod predsednik, odločitev kamboškega sodišča, da obsodi vodjo opozicije Sama Rainsyja na 10 let zapora v obtožbah, povezanih s širjenjem napačnih informacij in ponarejanjem uradnih dokumentov, in drugi podobni primeri so pripeljali do upravičene zaskrbljenosti na Zahodu glede nepristranskosti in neodvisnosti pravnega sistema države.
<P>
Izvajali so se sistematični poskusi površne razlage klavzul v zakonu o širjenju napačnih informacij in obrekovanja ter klevetanja na tak način, da ovira delo opozicije in nevladnih organizacij. Zadevne klavzule so se dejansko uporabljale za omejevanje svobode mnenja in izražanja.
<P>
Čeprav priznavami znaten razvoj, ki ga je prestala Kambodža od Pol Potovega režima, bi štel za neugodno, če bi se kamboška vlada odločila, da postopek gradnje demokratičnega sistema le na pol zaključi, kar se je žal zgodilo v velikem številu držav. Kambodža se je z več mednarodnimi sporazumi, vključno z njenim sporazumom o sodelovanju z Evropsko unijo, zavezala, da bo varovala temeljne pravice svojih ljudi in izvajala demokratična načela na svojem ozemlju. Evropska unija mora zelo nedvoumno pozvati kamboško vlado, naj spoštuje svoje zaveze.
<SPEAKER ID="320" NAME="Cristian Dan Preda" AFFILIATION="PPE">
(RO) Kakor je že bilo omenjeno, je Sam Rainsy dobil dve zaporni kazni. 10-letna kazen, ki jo je dobil zdaj zaradi domnevnega širjenja napačnih informacij in ponarejanja javnih dokumentov, je bila dodana zgodnejši dveletni kazni. Kakor so navedli tudi moji kolegi poslanci, je to očiten poskus oviranja njegove udeležbe na prihodnjih volitvah. Obstaja vprašanje glede uporabljenega postopka v tej celotni zgodbi, in sicer, da je bil Sam Rainsy obsojen v nenavzočnosti v postopkih, ki so potekali za zaprtimi vrati in so jih po poročilih zaznamovale številne nepravilnosti.
<P>
Tu dejansko ne gre za osamljen primer. Mnogo več kritikov kamboške vlade je pretrpelo podobno ravnanje v zvezi s kazenskimi pregoni. Kakor je že bilo omenjeno, menim, da morajo na podlagi sporazuma, podpisanega z Evropsko unijo, kamboške oblasti ravnati v skladu s svojimi jasnimi zavezami, povezanimi s človekovimi pravicami.
<SPEAKER ID="321" NAME="Jaroslav Paška" AFFILIATION="EFD">
(SK) V Kambodži se kot v mnogih drugih državah boj za politično oblast spušča v resničen boj; boj za življenje in smrt, kot pravijo. V takšnih razmerah strukture na oblasti uničujejo, preganjajo in zapirajo svojo politično opozicijo.
<P>
Kaže, da je tako tudi v primeru Sama Rainsyja, ki se ga sedanji voditelji seveda nameravajo znebiti, ker predstavlja konkurenco in pooseblja nevarnost prihodnjih političnih sprememb. Kot v drugih primerih, bi lahko vsekakor posredovali in zahtevali od kamboške vlade, naj preneha zlorabljati svojega političnega nasprotnika in naj mu dovoli, da se pod enakimi pogoji pridruži drugim, da bi lahko tekmoval v političnem boju.
<P>
Mislim, da smo lahko zaradi naših izboljšanih odnosov s Kambodžo uspešnejši v tej zadevi kot pa v primeru Harareja. Zato menim, da bi se nam izplačalo izvajati politični pritisk na kamboško vlado in jo pripraviti do tega, da bi ponovno premislila o načinu, kako napreduje, in o svojem ravnanju s političnimi nasprotniki ter ustvarila pogoje za prosto in pravo politično konkurenco.
<SPEAKER ID="322" NAME="Máire Geoghegan-Quinn">
članica Komisije. - (GA) Gospod predsednik, najprej se želim zahvaliti poslancem, ki so sodelovali v tej razpravi.
<P>
Rada bi se zahvalila tistim poslancem EP, ki so predložili resolucije o Kambodži za to nujno razpravo. Razmere tam so resnično zaskrbljujoče.
<P>
Imela sem odkrite pogovore z našimi kamboškimi sogovorniki, nazadnje v skupnem odboru 8. oktobra v Bruslju, o stanju demokratičnih institucij v državi in zlasti o ravnanju z opozicijo v parlamentu. Dejstvo, da je moral vodja opozicije Sam Rainsy poiskati zatočišče v Franciji, je značilno za nazadovanje.
<P>
Enako je mogoče reči za udeležbo sodstva v politiki in pregon članov opozicije, vključno s tistimi, ki bi morali imeti ugodnosti poslanske imunitete. Obstaja nevarnost, da nacionalna skupščina morda ne bo več mogla delovati kot forum za svobodno izmenjavo stališč. Tudi mediji so pod pritiskom.
<P>
Obstaja pa tudi nekaj svetlih točk. Kambodža je sprejela vsa priporočila Sveta Združenih narodov za človekove pravice iz splošnega rednega pregleda. Prat tako ugotavljamo, da sta bila uzakonjena novi kazenski zakonik in protikorupcijski zakon. Jasno je, da moramo spremljati, kako se to izvaja v praksi. Še naprej bomo spominjali Kambodžo na priporočila, ki so jih v preteklosti predložile naše mislije za spremljanje volitev. Ustanovitev uspešnega Odbora za človekove pravice je pomemben cilj. Pozdravljamo namen vlade, da s tem nadaljuje, in njeno pobudo, da ustanovi skupni forum z organizacijami civilne družbe.
<P>
Kambodža ostaja zelo revna država. Mnogo je mogoče storiti, do bo ohranila korak z gonilno silo gospodarskega razvoja, ne da bi hkrati povečala razlike v družbi. To bi moralo vključevati reformo pravil o lastništvu zemlje in konec nevzdržnih praks v upravljanju zemljišč in gozdov, vključno z izkoriščanjem naravnih virov.
<P>
Sankcioniranje vlade ali zmanjšanje ravni naših stikov ne bi pomagalo najrevnejšim in najbolj ranljivim in bi le opogumilo tiste, ki samo govorijo o demokraciji. Zato se ne morem strinjati s tem, da bi bila ustavitev dvostranskega sporazuma v pomoč.
<P>
Za potrpežljiv dialog ni nadomestila. Če nas ne bodo imeli za glavne akterje v razvoju države, bomo izgubili možnost vpliva na dogodke. A vseeno lahko v Kambodži naredimo še veliko na vseh ravneh, od urada predsednika vlade do civilne družbe. Še naprej bomo spodbujali pozitivne pobude, ki jih Kambodža sprejema v prid človekovim pravicam, razvoju in enakosti spolov, obenem pa bomo še naprej poskušali zagotavljati resnično pluralistično parlamentarno demokracijo, svobodnejši tisk in bolj neodvisno sodstvo.
<SPEAKER ID="324" NAME="Predsednik">
Razprava je končana.
<P>
Glasovanje bo potekalo kmalu.
<P>
Pisne izjave (člen 149)
<SPEAKER ID="944" NAME="Jarosław Leszek Wałęsa" AFFILIATION="PPE">
v pisni obliki. - Razmere na področju človekovih pravic v Kambodži so vedno bolj zaskrbljujoče. Srečujemo se s problemom očitnih kršitev človekovih pravic s strani avtoritarne vlade, ki razjeda demokratični sistem. Kot največja donatorica Kambodže mora EU hitro ukrepati in zaščititi državljane Kambodže ter jim zagotoviti, da demokratični proces ne bo še bolj pomanjlkjiv. To priložnost bi rad izkoristil zato, da se obrnem na vlado Kambodže in zahtevam, da hitro in pravočasno ravnajo skladno s poročilom posebnega poročevalca ZN. Primer Sama Rainsyja razkriva krivice, ki se dogajajo v Kambodži, kjer se gospod Rainsy kot voditelj opozicijske stranke in poslanec parlamenta srečuje z nečim, kar lahko obravnavamo le kot namerna prizadevanja, da se okrne vsaka opozicija uveljavljeni avtoritarni vladi. Prakse obsojanja in pridrževanja vseh oseb, ki veljajo za grožnjo vladi, se morajo prenehati. Dalje, državljani še vedno nimajo jamstva za neodvisnost in nepristranskost sodstva. Ta parlament se mora takoj spopasti s temi vprašanji in jih obravnavati, da bi zagotovil državljanom Kambodže, da še naprej podpira in zagovarja pravico do demokracije.
<CHAPTER ID="022">
Zaključek seje
<CHAPTER ID="003">
Izjave predsedujočega
<SPEAKER ID="007" NAME="Predsednik">
Na začetku te delne seje želim podati nekaj izjav.
<P>
V Moskvi so 6. novembra 2010 neznani napadalci hudo pretepli novinarja Olega Kašina. Povod za ta zverinski napad ni bil rop in si zato zasluži najostrejšo obsodbo. Ugotavljamo in pozdravljamo dejstvo, da se je predsednik Medvedev v teh razmerah hitro odzval in se osebno zavzel, da se storilci izsledijo, ter upamo, da bo to učinkovito.
<P>
Drugič, 31. oktobra je prvič po dveh letih brez posredovanja policije potekala demonstracija opozicije na Trgu zmage v Moskvi. Za nas je to spodbuden odziv ruskih oblasti v upanju, da pozivi Evropskega parlamenta v preteklih letih k nadaljnji demokratizaciji javnega življenja v Rusiji niso naleteli na gluha ušesa.
<P>
Tretjič, pred desetimi dnevi je bil v Bagdadu izveden napad na kristjane, ki so molili v svoji cerkvi. Nekaj ljudi je bilo ubitih, nekaj pa je bilo ranjenih. V imenu Evropskega parlamenta ponovno pozivam k spoštovanju svobode veroizpovedi in prenehanju versko motiviranega nasilja, kateremu smo priča v tem delu sveta.
<P>
Četrtič, 10. decembra bo v Stockholmu potekala slovesna podelitev letošnjih Nobelovih nagrad. Kitajska oblast poskuša izvajati pritisk na države članice Evropske unije, da ne bi sodelovale na tej slovesnosti. Menimo, da je to nesprejemljivo. Evropski parlament nenehno vztraja pri spoštovanju temeljnih in neodtujljivih pravic vseh ljudi po vsem svetu, in Kitajska pri tem zagotovo ni izvzeta. Na decembrski slovesnosti bo vodja delegacije Evropske unije na Norveškem predstavljal Evropsko unijo in s tem tudi Evropski parlament.
<SPEAKER ID="008" NAME="Luigi Berlinguer" AFFILIATION="S&amp;D">
(IT) Gospod predsednik, gospe in gospodje, nedavno so Beneško regijo v Italiji prizadele hude naravne nesreče, zlasti pokrajine Vicenza, Padova in Verona. Katastrofalne poplave so na različne načine prizadele okrog 500 tisoč ljudi in povzročile na stotine milijonov evrov škode. Ta tragedija je spravila na kolena vse proizvodne sektorje, mala in srednje velika podjetja ter več drugih sektorjev.
<P>
Pozivam svoje kolege poslance in evropske institucije, da po svojih najboljših močeh podprejo te ljudi in poiščejo rešitve za to katastrofo, in sicer v okviru pravil, ki jih določajo Evropski solidarnostni sklad in strukturni skladi.
<P>
Želim poudariti, da danes Italija žaluje tudi iz drugega razloga, ki pa je povsem drugačen: propad Pompejev. To želim omeniti na tem mestu, da bi poudaril pomen in težo takšnega dogodka in potrebo po tem, da Evropa pozorno spremlja tudi takšne stvari.
<SPEAKER ID="009" NAME="Predsednik">
Hvala, ker ste nas opozorili na to. Prosim, da za to uporabite tudi enominutne govore. To je zadeva, ki se lahko obravnava v enominutnem govoru. Hvala, gospod Belinguer, ker ste nas na to opozorili.
<CHAPTER ID="002">
Sprejetje zapisnika predhodne seje: glej zapisnik
<CHAPTER ID="011">
Čas glasovanja
<CHAPTER ID="018">
Časovni razpored prihodnjih sej: glej zapisnik
<CHAPTER ID="005-08">
8. Makrobonitetni nadzor finančnega sistema in ustanovitev Evropskega odbora za sistemska tveganja (
<CHAPTER ID="007-07">
7. Sodelovanje delavcev v podjetjih z evropskim statutom (glasovanje) 
<CHAPTER ID="005-19">
19. Razrešnica 2006: Evropska fundacija za usposabljanje (
<CHAPTER ID="001">
Otvoritev seje
<P>
(La seduta è aperta alle 9.00)
<CHAPTER ID="007-03">
3. Vključitev Maldivov na seznam držav, ki jih ta sklep zajema, po cunamiju v Indijskem oceanu decembra 2004 (glasovanje)
<CHAPTER ID="007-05">
5. Sporazum ES-Avstralija o nekaterih vidikih zračnega prevoza (glasovanje)
<CHAPTER ID="004-06">
6. Kopalne vode (glasovanje)
<CHAPTER ID="005">
Sestava odborov: glej zapisnik
<CHAPTER ID="013">
Sklepi o nekaterih dokumentih: glej zapisnik
<CHAPTER ID="002">
Sprejetje zapisnika predhodne seje: glej zapisnik
<CHAPTER ID="006-16">
16. Sprememba proračuna št. 3/2009 (
<CHAPTER ID="010-03">
3. Skupna ureditev kmetijskih trgov in posebnih določb za nekatere kmetijske proizvode (
<CHAPTER ID="004-12">
12. Letni akcijski program za leto 2009 za tematski program "Nedržavni akterji in organi lokalnih skupnosti v razvoju" (Del II: ciljno naravnani ukrepi) (
<CHAPTER ID="006-10">
10. Evro-sredozemski pridružitveni sporazum EU-Sirija (glasovanje)
<CHAPTER ID="021">
Zaključek seje
<P>
(Seja se je zaključila ob 22.50)
<CHAPTER ID="011">
Mednarodna podnebna politika po Københavnu: takojšnje ukrepanje za oživitev mednarodnih pogajanj
<SPEAKER ID="296" NAME="Predsednica">
Naslednja točka je izjava Komisije o mednarodni podnebni politiki po Københavnu: takojšnje ukrepanje za oživitev mednarodnih pogajanj.
<SPEAKER ID="297" NAME="Connie Hedegaard">
članica Komisije. - Gospa predsednica, to je prvič, da govorim pred tem parlamentom. Veseli me, da vam lahko danes, manj kot štiri tedne po tem, ko sem začela opravljati to delo, predstavim sporočilo o mednarodni podnebni politiki po Københavnu - sporočilo, ki ga je Komisija sprejela na svojem današnjem zasedanju.
<P>
Naslov sporočila je "Takojšnje ukrepanje za oživitev mednarodnih pogajanj", to pa je prav tisto, kar nameravamo storiti. Seveda smo pri pripravi sporočila v celoti upoštevali resolucijo Parlamenta z dne 10. februarja o izidu COP 15.
<P>
København je bil precej manjši korak naprej, kot bi si Evropska unija želela, vendar pa je bil kljub temu korak naprej. Sto devet držav - industrializiranih in držav v razvoju, ki so skupaj odgovorne za več kot 80 % svetovnih emisij toplogrednih plinov - je zdaj uradno vključilo svoje cilje in ukrepe za zmanjšanje emisij v dogovor. Z drugimi besedami, zdaj imamo priložnost, da gradimo na tej odločenosti in jo pomagamo usmeriti v mednarodno ukrepanje. Izkoristiti moramo to priložnost, da pripomoremo k ohranjanju zagona v smeri k trdnemu in pravno zavezujočemu svetovnemu podnebnemu sporazumu za obdobje po letu 2012, kar seveda ostaja naš cilj.
<P>
Izhodišče Komisije je, da mora EU še naprej imeti vodilno vlogo. Menimo, da lahko Evropa to najbolj prepričljivo stori z oprijemljivim in odločnim ukrepanjem doma, da bi postala najbolj podnebju prijazna regija na svetu. To moramo storiti v okviru strategije EU 2020, ki je bila predložena prejšnji teden. In naj jasno in glasno povem: to je v interesu same Evrope. Kako to? Ker bo - če bomo to storili pametno - povečalo našo konkurenčnost, okrepilo našo energetsko varnost in spodbudilo bolj zeleno gospodarsko rast in inovacije, kar bo ustvarjalo delovna mesta. Komisija si bo zato zdaj prizadevala za začrtanje poti do leta 2050 za prehod Evropske unije na nizkoogljično gospodarstvo.
<P>
To bo vključevalo zmanjšanje naših emisij za 80 % do 95 % do leta 2050, kot je že bilo dogovorjeno, EU pa se je - kot ta parlament dobro ve - zavezala zmanjšanju svojih emisij do leta 2020 za najmanj 20 % pod ravnmi iz leta 1990 in večjemu zmanjšanju v višini 30 %, če bodo pogoji ugodni. Popolnoma se strinjam z željo, ki so je izrazil Parlament, da mora EU preseči cilj 20 %. Naše zmanjšanje moramo bolje uskladiti s tem, za kar nam znanost pravi, da je potrebno, da bi izpolnili cilj Københavnskega dogovora, da globalno segrevanje ne bo preseglo dveh stopinj Celzija. Kot ste prav tako navedli v svoji resoluciji, je kriza olajšala izpolnitev ciljev. Če hočemo biti danes tako ambiciozni, kot smo bili pripravljeni biti, ko smo leta 2007 in 2008 sprejeli podnebni in energetski sveženj, bi morali preseči 20 %. Zato z veseljem napovedujem, da bo Komisija pred junijskim Evropskim svetom pripravila analizo, katere praktične politike bi bile potrebne za dosego 30-odstotnega cilj zmanjšanja emisij do leta 2020. Komisija bo prav tako pripravila analizo mejnikov na naši poti do leta 2050, vključno s potrebnimi scenariji ravni ambicij za leto 2030. Za to bodo potrebne ustrezne strategije za ključne sektorje, ki izpuščajo emisije, te pa morajo biti skladne s strategijo EU 2020. V skladu z rokom, dogovorjenim v Direktivi o sistemu trgovanja z emisijami, bo Komisija pripravila tudi svojo analizo položaja v zvezi z energetsko intenzivnimi industrijami v primeru selitve virov CO2.
<P>
Hkrati s tem delom mora EU začeti izvajati Københavnski dogovor. To pomeni zgraditi trden in pregleden mednarodni okvir za obračunavanje emisije in uspeh držav. Pomeni tudi hitro uporabo 7,2 milijard EUR zagonskega financiranja za države v razvoju, ki se jih je Evropa obvezala plačati v obdobju 2010 do 2012. To je še posebno pomembno za našo verodostojnost in prispeva k zagotavljanju dolgoročnega financiranja. Komisija je pripravljena pomagati zagotoviti, da bo pomoč EU dobro usklajena.
<P>
Nazadnje, to sporočilo predlaga, da se o načrt za naslednje korake v procesu ZN dogovori letos spomladi v Bonnu, ko se bodo ponovno začela pogajanja. Tehnična srečanja v Bonnu morajo začeti postopek vključevanja političnega vodstva, ki ga zagotavlja Københavnski dogovor, v pogajalska besedila ZN in tudi obravnavanja nerešenih vrzeli. Menim, da je najpomembneje ugotoviti, kaj so lahko posebni izzivi za Cancun. Vključevanje ciljev razvitih držav in ukrepov držav v razvoju, določenih v skladu z dogovorom, ter političnega vodstva v zvezi s sistemi spremljanja, poročanja in preverjanja v uradni pogajalski postopek ZN bo ključnega pomena, toda tudi odločitve o vprašanjih, ki so bila v dogovoru zanemarjena, kot je na primer razvoj mednarodnega trga z ogljikom, zmanjšanje emisij mednarodnega letalstva in pomorstva z ICAO in EIMO, kmetijstvo in druge zadeve. V uradnih pogajanjih je bilo dosežen precejšen napredek v Københavnu glede prilagoditvenega okvira, tehnološkega okvira, gozdarstva, ki bi prav tako predstavljali poseben izziv za Mehiko.
<P>
Nihče ne bi bil srečnejši od mene, če bi Cancun prinesel tudi pravno zavezujoč svetovni dogovor in če bi se tam rešila tudi pravna vprašanja - in ne zmotite se, Evropska unija je pripravljena. Vendar pa moramo priznati, da lahko preostale razlike med stranmi odgodijo sporazum do naslednjega leta. Zato morajo biti pričakovanja previdna. Menim, da vsi izmed vas vedo, da velika pričakovanja za Mehiko brez določenih ciljev pomenijo zelo veliko tveganje, da bomo na koncu proces uničili. Zato je za vse izmed nas, ki se nam zdi zelo pomembno doseči mednarodni dogovor, verjetno zelo pomemben tudi ta postopni pristop in tudi, da storimo vse, kar lahko, da bi svet dobil pravno zavezujoč dogovor pred letom 2012.
<P>
Nazadnje nekaj besed o okoljski celovitosti. Okoljska celovitost mora biti naš ključni pojem v pogajanjih in vem, da se Parlament s tem strinja. Zato je treba obravnavati pomanjkljivosti Kjotskega protokola. S tem mislim omejeno število držav, ki jih zajema - kar ustreza samo 30 % današnjih emisij -, in resne šibke točke, ki jih vključuje, kot so pravila za obračunavanje emisij iz gozdarstva in obravnava presežnih emisijskih pravic iz obdobja 2008-2012, kar je bilo tudi poudarjeno v vaši februarski resoluciji.
<P>
Nazadnje mora Evropa okrepiti svoja prizadevanja, da bi spodbujala podporo procesa ZN in ponovno vzpostavila zaupanje, da je svetovni sporazum mogoč. Bolje moramo razumeti stališča naših partnerjev glede ključnih vprašanj in pojasniti, kaj EU zahteva od svetovnega sporazuma. Komisija bo okrepila svoja prizadevanja v tesnih stikih s Svetom in predsedstvom Sveta. Ta mesec bom opravila pogovore v Washingtonu in Mehiki ter nameravam aprila med drugim obiskati Indijo, Maldive, Kitajsko in Japonsko.
<P>
Spodbudili bi vas radi tudi, Evropski parlament, da prispevate tako, da se lotite pogovorov s svojimi kolegi poslanci po svetu. Sestala sem se že z nekaterimi predstavniki vaših parlamentarnih delegacij v pomembnih tretjih državah in se bom kmalu sestala z drugimi, da bi razpravljali o tem, kako lahko združimo svoja prizadevanja ter jih skupaj razširimo in kako vam lahko pri teh prizadevanjih pomaga Komisija.
<P>
Sporočilo Komisije določa strategijo, da bi pomagala ohraniti zagon svetovnih prizadevanj za boj proti podnebnim spremembam, ki ga odraža vse večja podpora Københavnskemu dogovoru. Vodstvo EU bo v tem procesu bistvenega pomena. Upam, da lahko računamo na podporo Parlamenta.
<SPEAKER ID="298" NAME="Richard Seeber" AFFILIATION="PPE">
(DE) Novi komisarki bi rad čestital za njen prvi govor. Tudi sporočilo, ki ste nam ga predstavili, je zelo zanimivo. Vendar pa bi zdaj omenil nekatere pomanjkljivosti.
<P>
Primerno bi bilo, da bi v tem začetnem sporočilu podrobneje analizirali proces ZN in tudi kritizirali njegova resnično šibka področja. Kot vemo, predvsem komisija 2 ni bila prav znanstveno natančna.
<P>
Drugič, dvostopenjski cilj, ki smo ga zastavili, bi moral biti bolj znanstveno podprt, in zdaj morate okrepiti svoja prizadevanja, da okrepimo raziskave v zvezi s tem, ali je še mogoč ali pa bi se morali - kot so že povedali različni ljudje - oddaljiti od njega.
<P>
Tretjič - in verjetno najpomembnejše -, zdaj se moramo predvsem spopasti s krizo, ki vlada po svetu in predvsem tu v Evropi. Kot veste, raziskave kažejo, da samo 30 % evropskih državljanov verjame, da CO2 vpliva na podnebje. Vsak projekt, ki tega ne bo upošteval, je obsojen na neuspeh.
<SPEAKER ID="299" NAME="Marita Ulvskog" AFFILIATION="S&amp;D">
(SV) Gospa predsednica, komisarka Hedegaard je povedala veliko pozitivnih stvari, vendar pa je povedala tudi dve zelo zaskrbljujoči zadevi: raje govori o letu 2050 kot o letu 2010, kar se mi zdi zaskrbljujoče, in govori več o tem, kako moramo zmanjšati svoja pričakovanja, kot o nadaljevanju stvari, da bi bili naši cilji in pričakovanja kolikor je mogoče veliki na srečanjih, ki so že določena.
<P>
Vprašala bi, ali si bo Komisija prizadevala za ambiciozen in pravno zavezujoč sporazum o podnebnih spremembah, ki bo podpisan decembra v Cancunu, ali pa bo še naprej zagovarjala proces, v katerem se Cancun smatra samo kot korak na poti k sporazumu, ki bo podpisan v Južni Afriki ali morda v kakšni drugi državi v daljni prihodnosti: leta 2011, 2012, 2020 ali v najslabšem primeru celo kasneje?
<SPEAKER ID="300" NAME="Chris Davies" AFFILIATION="ALDE">
Gospa predsednica, po Københavnu se nekateri izmed nas počutimo kot ostanki poražene vojske, razgnani in demoralizirani, zato sem vesel, da ste dvignili standard in začeli povračilni boj.
<P>
Toda čeprav zvenite optimistično in pozitivno, v praksi veliko tega temelji na željah in molitvah. Zelo smo odvisni od drugih, da bi lahko dosegli napredek.
<P>
Opazil sem, da ste govorili o preučitvi ideje, da svoj cilj dvignemo na 30-odstotno zmanjšanje. Imam prav, če rečem, da ste predlagali novo in bolj subjektivno formulo za dosego tega? "Če bodo pogoji ugodni", pravi dokument. Mislim, da je to novo.
<P>
Zakaj v dokumentu ni nič, kar bi analiziralo razloge za neuspeh v Københavnu in predlagalo lekcije? Zakaj tu ni ničesar, kar bi kazalo na problem zanikanja podnebnih sprememb, ki spodkopava politično voljo? In nazadnje, zakaj ni tu ničesar o potrebi po vključitvi več podjetij ?
<P>
V Evropi je veliko podjetij, ki hočejo glede tega sodelovati z nami, in čeprav vam želim veliko uspeha, in čeprav vam vsi želimo veliko uspeha, boste, če sem odkrit, potrebovali vse prijatelje, ki jih lahko dobite.
<SPEAKER ID="301" NAME="Connie Hedegaard">
članica Komisije. - Gospa predsednica, najprej bi odgovorila gospodu Seeberju glede IPCC in zakaj nismo kritizirali ali karkoli že bi morali storiti v tem dokumentu: povedati moram, da čeprav mislim, da je ključnega pomena, da IPCC resno vzame kritiko in poskuša popraviti zadeve, kjer jih je treba popraviti, doslej nisem ugotovila ničesar, kar bi spremenilo moje globoko razumevanje in občutek, da moramo obravnavati podnebne spremembe. Obstajajo zadeve, podrobnosti, elektronska pošta, ki je prišla v javnost, in vse te stvari. Ugotovila nisem ničesar pomembnejšega, kar bi spremenilo moj odnos, in menim, da to velja za mnoge, torej je to premišljeno. Menim, da si mora sam IPCC zdaj prizadevati in biti previden pri ponovnem vzpostavljanju zaupanja v karkoli pride iz IPCC.
<P>
Vsekakor se strinjam s pripombo, ki je skoraj niste imeli časa načeti - vprašanje zaupanja -, in zato tudi imamo ozaveščanje, ki je ključno za Evropsko unijo.
<P>
Gospa Ulvskog, omenili ste, da sem več govorila o letu 2050 kot 2010. To je strategija do leta 2012. V Evropski uniji že imamo svojo politiko za zdaj, leto 2010, to pa je strategija za prihodnost. Menim, da je ena izmed novih zadev, ki ji moramo posvetiti pozornost, opredelitev poti med leti 2020 in 2050, zato bom povedala nekaj, kar bi morali doseči do leta 2030.
<P>
Do leta 2020 je samo še deset let. V tem obdobju Komisije moramo določiti tudi pot do tam, kjer bomo leta 2030, zato je bilo to zelo premišljeno in to je ena izmed novih stvari.
<P>
Vsekakor nočem zmanjševati pričakovanj, vendar pa sem zelo previdna, da jih ne dvignem tako visoko, da bi tisti, ki si ne želijo uspeha mednarodnih pogajanj, lahko proces uničili po Mehiki, če ne dosežemo ničesar. Zato moramo biti praktični. Pred komerkoli bom zagovarjala, da je bilo do Københavna prav imeti velika pričakovanja, da bi ohranili pritisk in bi to prinesli na vrh dnevnega reda voditeljev držav. Naredilo jih je odgovorne; nastajajoča gospodarstva in Združene države je pripravilo k določitvi domačih ciljev; bilo je pomembno. Vendar pa lahko samo enkrat storite nekaj takšnega in potem tega ne dosežete v celoti. Bojim se, da tega ne moremo storiti dvakrat.
<P>
Zakaj ne bi torej določili načrta v Bonnuon zagotovili, da se ohranja zagon? To je razmišljanje za tem.
<P>
Naj nazadnje odgovorim Chrisu Daviesu, da, imeli ste prav. Odvisni smo od drugih, da napredujemo, zato moramo tudi doseči povprečje in analizirati informacije, ki jih dobimo. Kaj se dogaja v Pekingu? Kaj se dogaja v Delhiju? Kaj se dogaja v Washingtonu? Kaj se dogaja v ameriškem kongresu? In potem si poskušajte ob upoštevanju teh zadev predstavljati, da lahko hkrati zagotovimo, da bo naš cilj še vedno izpolnjen, da bomo namreč imeli pravno zavezujoč, resnično mednaroden sporazum.
<P>
Omenili ste teh 30 %, če bodo pogoji ugodni - da, imate prav, to smo povedali na nov način. Tudi v strategiji za leto 2020 so opombe pod črto, ki se nanašajo na dosedanje politike, da je zagotovljeno, da druge države ... in tako dalje, vendar pa menim, da bi, če bodo pogoji ugodni in če to morda storimo pametno, lahko koristilo tudi Evropi. To mora biti vključeno tudi v naše različne strategije in dokumente.
<P>
Vem, da je to eno izmed področij, na katerem v Evropi na tej stopnji ni soglasja. Menim, da je to zelo pomembno preučiti. Recimo da Kitajska na primer ne bo sprejela mednarodnega sporazuma, ali bi potem za vedno obstali pri 20 %? Kako bi to koristilo našemu gospodarstvu, našim inovacijam, naši rasti? Ali ne bi tvegali, da izgubimo trg v korist Kitajske in drugih regij, ki prav tako napredujejo glede tega načrta, ne glede na to, ali in kdaj bomo dosegli mednarodni sporazum?
<P>
To je samo začetek razprave, ki pravi, da je to del mednarodnih pogajanj, vendar pa ne smemo pozabiti, da obstaja tudi domača plat. Od kod bo v prihodnje prišla naša rast? Zato moramo biti previdni, da ne bomo dovolj ambiciozni.
<SPEAKER ID="302" NAME="Satu Hassi" AFFILIATION="Verts/ALE">
(FI) Gospe in gospodje, komisarka, lepo je videti, da ste prebrali resolucijo Parlamenta in da se sklicujete nanjo. To je dober znak, ko začenjate svoje novo delo.
<P>
Če naj EU dejansko obdrži svojo vodilno vlogo v varstvu podnebja, bi morali svoj cilj dvigniti na najmanj -30 %, kar ste že omenili. Dodala bi, da spremembe situacije, ki jih je prinesla recesija, pomenijo, da se -20 % ne razlikuje prav veliko od običajnega scenarija. Če hočemo biti ambiciozni, moramo zaostriti naše cilje in jih povišati na najmanj -30 %, še bolje -40 %.
<P>
Drugič, kot je Parlament v svoji pozni razpravi soglasno...
<P>
(Predsednica je prekinila govornico)
<SPEAKER ID="303" NAME="Martin Callanan" AFFILIATION="ECR">
Gospa predsednica, komisarki bi se rad zahvalil za njeno izjavo in jo pozdravil v našem Parlamentu.
<P>
V svoji izjavi je govorila o povišanju našega cilja na 30 %, če bodo pogoji ugodni.
<P>
Kakšne dokaze ima, da bo, če to storimo, to pomagalo prepričati Ameriko, Indijo, Kitajsko in druge države, da se pridružijo svetovnemu zavezujočemu sporazumu?
<P>
Ali se glede na to, da ni svetovnega zavezujočega sporazuma, ne strinja, da obstaja veliko tveganje, da našo industrijo naredimo bolj nekonkurenčno in naše potrošnike obremenimo s še višjimi računi za elektriko, kar sploh ne koristi okolju, saj ta zmanjšanaj emisij seveda izbrišejo njihova povečanja v Indiji, na Kitajskem, v ZDA itd.?
<SPEAKER ID="304" NAME="Bairbre de Brún" AFFILIATION="GUE/NGL">
(GA) Gospa predsednica, EU se mora glede na najnovejše razpoložljive znanstvene informacije zavezati zmanjšanju emisij za 40 % do leta 2020. Takšna obveznost ni mogoča, če smo odvisni od ukrepanja drugih.
<P>
Kakšne ukrepe bo sprejela Komisija, da bi zagotovila, da se bo obveznost zmanjšanja emisij EU povišala na 40 %? Glede potrebnega financiranja, na razpolago državam v razvoju, ki jim bo omogočilo boj proti podnebnim spremembam in njihovim posledicam, kdo točno bo državam v razvoju zagotovil to financiranje? Koliko bo prispevala vsaka razvita država? Kako in kdaj se ga bo zagotovilo?
<P>
Komisarka je govorila tudi o ambicioznem, pravno zavezujočem sporazumu. Kakšne ukrepe bo sprejela Komisija, da bi dosegla sporazum, ki priznava skupne, toda različne obveznosti, ki so skupne industrializiranim državam in državam v razvoju, na podlagi preteklega izpusta emisij toplogrednih plinov v ozračje in virov, ki so na razpolago za obravnavanje izzivov, ki so del zmanjšanja emisij in posledic podnebnih sprememb?
<SPEAKER ID="305" NAME="Connie Hedegaard">
članica Komisije. - Gospa predsednica, če prav razumem zadnjo točko, gre za to, kako lahko uveljavimo tisto, o čemer se bomo dogovorili. To je seveda ključno vprašanje.
<P>
Drugo vprašanje je bilo, koliko moramo dati državam v razvoju, kot sem razumela. Merila še niso bila določena, vendar pa menim, da je zelo pomembno, da tega ne pogojujemo preveč. To je bila obljuba, dana v Københavnu, da bomo zagonsko financiranje, takojšnje financiranje namenili najmanj razvitim državam in najbolj ranljivim, delno za prilagoditev, delno za ublažitev.
<P>
Menim tudi, da je edino logično, da zagovarjamo dejstvo, da mora to iti po obstoječih kanalih. Časovno gledano si ne moremo privoščiti izumljanja novih upravnih sistemov ali kanalov, da bi ta denar začel delovati, saj moramo čim prej doseči, da denar doseže svoj namen.
<P>
Rekla bi, da je EU že pripravljena, da se v Bonnu zagotovi zagonsko financiranje, in rekla bi, da mora biti najkasneje v Mehiki svet pripravljen izpolniti svoje obljube glede zagonskega financiranja iz Københavna ter določiti različna merila in kako točno bomo to storili.
<P>
Gospe Hassi bi povedala, da je bila potreba po tem, da vztrajamo pri 30 %, sprejeta na podlagi mnenj, na več načinov pa se to nanaša tudi na tisto, kar je povedal gospod Callanan.
<P>
Ni preveč lahko odločiti se, kdaj točno bomo prešli na 30 % in kaj bi bilo potrebno, da preidemo na 30 %. Zato v tem sporočilu pravimo, da bomo pred junijskim Evropskim svetom opravili analizo tega, kako točno bi lahko prešli na 30 %. Kaj bi bilo potrebno za to?
<P>
Seveda nihče ne sme biti naiven. Seveda moramo poskrbeti za svojo industrijo. Vedeti moramo, kaj delamo, in ne smemo biti naivni. Povedati hočem samo, da menim, da bi bilo, če to storimo na pameten in skladen način, mogoče izbirati orodja, ki bi lahko sočasno koristila podnebnim spremembam in zmanjšanju emisij, energetski učinkovitosti, energetski varnosti ter inovacijam in ustvarjanju delovnih mest. Za to si bomo prizadevali. Ne pravim, da bo lahko. Ne smemo misliti, da bo prehod na 30 % enostaven, čeprav moramo vedeti, kakšen bi bil potencial, kakšne bi bile posledice, to pa bo tema analize, ki jo bom pripravila pred junijskim zasedanjem Evropskega sveta. Tako bi pozneje letos imeli analizo poti do leta 2050, vključno s to perspektivo do leta 2030, za katero mislim, da moramo začeti razmišljati o njej, razlog za to pa je seveda, da smo se zavezali zmanjšanju za 80 % do 95 % do leta 2050. Če ne bomo začeli, bo v zadnjem desetletju ali dveh pred letom 2050 zelo težko.
<SPEAKER ID="306" NAME="Paul Nuttall" AFFILIATION="EFD">
Gospa predsednica, v nasprotju z mnenjem Komisije razprava o podnebnih spremembah, ki jih je povzročil človek, še zdaleč ni končana.
<P>
Samo v zadnjem mesecu smo imeli škandal Univerze Vzhodne Anglije; potem je bil preplah zaradi himalajskih ledenikov in zdaj imamo vprašanja v zvezi s tem, kakšen vpliv bodo imele podnebne spremembe na prostoživeče živalske in rastlinske vrste v Amazoniji.
<P>
Raziskava je pokazala, da vsaj 20 odlomkov poročila IPCC kot referenco citira nestrokovna znanstvena poročila organizacij World Wildlife Fund ali Greenpeace. To ni znanost. Potrebujemo trdne, strokovne znanstvene dokaze in ne delo skupin, ki izvajajo pritisk in ki podnebne spremembe uporabljajo za napredovanje svojih načrtov ali politikov, ki podnebne spremembe uporabljajo za upravičevanje obstoja Evropske unije.
<P>
Vprašal bi, ali je zdaj čas, da se ustavimo, pregledamo položaj in preučimo povezanost s politikami, ki bi lahko škodile gospodarstvom, imele za posledico izgubo delovnih mest ali morda povzročile energetsko zmedo.
<SPEAKER ID="307" NAME="Andrew Henry William Brons" AFFILIATION="NI">
Verjetno veste, da je elektronska pošta z Univerze Vzhodne Anglije, ki se je znašla v javnosti, razkrila, da so pretekle spremembe temperature manipulirali zagovorniki hipoteze podnebnih sprememb, ki jih je povzročil človek, tako da so subjektivno izbrali izhodiščna leta. Ta ukana je bila uporabljena za prikrivanje nedavnega znižanja temperature in obvladovanje problema srednjeveškega toplega obdobja. Elektronska pošta razkriva tudi, da so bili znanstveniki, ki so bili skeptični glede te hipoteze, izrinjeni iz strokovnih znanstvenih procesov, da bi se izognili temu, da se javnosti razkrijejo napake v raziskavi.
<P>
Ali je lahko hipoteza, ki je odvisna od manipulacije podatkov, ustrezna podlaga za upravičevanje ogromnih odhodkov in zaprtje tovarn kot je tovarna Corus plant v Middlesbroughu? Evropska unija plačuje ogromne subvencije okoljskim skupinam, ki se strinjajo, da bodo svetovale EU, naj se drži politike, ki ji je že zavezana. Ali je primerno, da Evropska unija uporablja javna sredstva za subvencioniranje okoljskih skupin? To je razsipanje javnega denarja, lažna podpora politikam Evropske unije in ogroža neodvisnost organizacij, ki vodijo kampanje.
<SPEAKER ID="308" NAME="Karl-Heinz Florenz" AFFILIATION="PPE">
(DE) Toplo vas pozdravljam v Parlamentu. Izguba zaupanja v Københavnu je bila po mojem mnenju eden izmed glavnih problemov. To bi se lahko teoretično nadaljevalo po vsem svetu, toda tudi znotraj Evropske unije. Moje vprašanje, ki vam ga zastavljam, je naslednje. Kaj se dogaja z instrumenti, ki smo jih sprejeli lani? Zaskrbljen sem zaradi sistema za trgovanje z emisijami (ETS), ker nisem povsem prepričan, kaj Komisija trenutno dela glede na odločitev v Københavnu, glede meril, toda tudi glede selitve virov CO2.
<P>
Moje drugo vprašanje je naslednje. Francoska vlada je podala predlog, da se uvoznike iz držav v razvoju vključi v sistem ETS, da bi povečali trg in tem državam omogočili sodelovanje v sistemu. Kakšno je vaše mnenje o tem?
<SPEAKER ID="309" NAME="Connie Hedegaard">
članica Komisije. - Gospa predsednica, naj najprej odgovorim gospodoma, ki sta načela vprašanje o IPCC.
<P>
Prvič, nisem tu, da bi zastopala IPCC. Prepričana sem, da so sposobni govoriti v svojem imenu.
<P>
Ko slišim, "ali ni čas, da se ustavimo", moram povedati samo, da so bila mednarodna podnebna pogajanja na številne načine precej dolgo ustavljena. Menim, da je tu še vedno potreben precejšen napredek. Enostavno ne razumem, zakaj bi nekdo zaradi nekaj zadev, ki so pricurljale v javnost, dvomil o celotnem projektu. To ni moj pristop. Sem političarka. Ne morem soditi o delu znanstvenikov, vendar pa lahko uporabim svoj razum in preberem njihove glavne ugotovitve in vidim, kakšna so dejstva. Nato lahko pretehtam, ali želim tvegati, da ne naredim nič, z zelo velikimi posledicami, ki bi jih to lahko imelo - ali pa se bom namesto tega odzvala na izziv?
<P>
Enostavno ne morem razumeti tega, da tisti, ki dvomijo o tem podnebnem vprašanju, ne vidijo, da bo vedno dobro za planet, katerega prebivalstvo se sredi tega stoletja približuje številki devet milijard ali celo več, če postanemo energetsko učinkovitejši in precej učinkoviteje uporabljamo vire.
<P>
Tu bi se morali strinjati, ko gre za orodja, saj bo to v vsakem primeru koristilo našemu okolju, koristilo našim državljanom in koristilo našim gospodarstvom. Tudi podjetjem bo koristilo, da postanejo v prihodnosti, ko bo energija še dražja, zelo energetsko učinkovita. To se bo v svetu, kjer bo vladal boj za vire, na koncu izplačalo. Zato enostavno ne razumem, zakaj ne moremo sprejeti enakega načrta s tega vidika.
<P>
Gospodu Florenzu, kaj delamo z instrumenti ETS? Kot je bilo omenjeno, bo opravljena analiza selitvi virov CO2, ki bo objavljena pred poletjem, ko pa bo šlo za merila, pa bomo nadaljevali delo z merili. V zvezi z ETS je treba opraviti še veliko dela. Menim tudi, da moramo sodelovati s tistimi drugimi stranmi po svetu, ki načrtujejo nekakšen sistem trgovanja.
<P>
Še vedno menim, da bo to najučinkovitejši način za ureditev tega, vendar pa je seveda zelo pomembno, da naš sistem deluje in da deluje čim bolj učinkovito in podjetjem prijazno, da bi lahko videli, da dejansko deluje in da nenazadnje koristi tudi njihovi možnosti zagotavljanja inovacij.
<SPEAKER ID="310" NAME="Jo Leinen" AFFILIATION="S&amp;D">
(DE) Toplo dobrodošli v Parlamentu, komisarka. Predsedniku Parlamenta sem pisal, da ga obvestim o tem, da imajo vse delegacije v tem parlamentu na dnevnem redu svojih pogovorov s partnerji po svetu varstvo podnebja. Najti moramo drug mehanizem, da se omogoči povezava teh informacij in teh rezultatov z vašimi potovanji po svetu, da bi mi tu v Bruslju in Strasbourgu vedeli, kje točno smo.
<P>
Nekoliko sem zaskrbljen, da bi lahko podnebna pogajanja doletela enaka usoda kot pogajanja v Dohi, ki se jih leto za letom nenehno prelaga. Moje vprašanje se zato glasi, kakšen je vaš načrt B, da bi morda dosegli rezultate v delih nekaterih sektorjev? Imam tudi vprašanje v zvezi s Kjotskim protokolom. Ena izmed strateških napak, ki smo jih storili v Bangkoku, je bila ta, da smo dajali vtis, da ga bomo opustili. Kaj se bo zgodilo, če ne sprejmemo nečesa do leta 2011 ali 2012? Kakšna je prihodnost Kjotskega protokola?
<SPEAKER ID="311" NAME="Frédérique Ries" AFFILIATION="ALDE">
(FR) Gospa predsednica, rada bi zaželela dobrodošlico gospe Hedegaard v našem Parlamentu. Komisarka, vesela sem, da vas lahko pozdravim pri vaši prvi nalogi in ponovim, kar sem vam rekla na vašem zaslišanju, ter vam čestitam za gorečnost, ki jo vnašate v naše razprave, vi, ki poosebljate podnebno diplomacijo s seveda nenehno podporo našega Parlamenta.
<P>
Prepričana sem, da mora Evropa zavzeti bojevitejše stališče in raje pokazati svoje orožje namesto svojih namer. Moje vprašanje, na katerega boste zlahka odgovorili, je nekoliko podobno vprašanju predsednika Odbora za okolje, javno zdravje in varnost hrane, saj sem tudi jaz prepričana, da mora Evropa zagotoviti, da bo to podnebno razsežnost vedno vključevala v vse svoje trgovinske sporazume s tretjimi državami, z evropskim davkom na ogljik, če je to edini jezik, ki ga razumejo tisti, ki nočejo priznati obsega izziva.
<P>
Imam še eno vprašanje, ki bo morda nekoliko bolj ikonoklastično, predlog, ki v vsakem primeru zahteva vaš odgovor: ali ne bi mogli Evropski parlament, Komisija in institucije prav tako biti zgled s tem, da se izrečejo za nevtralne z vidika izpusta emisij ogljika, z drugimi besedami, nadomestijo svoje emisije CO2, da bi dosegli vsaj - čeprav je to samo en vidik - okoljske stroške vaših potovanj v Strasbourg?
<SPEAKER ID="312" NAME="Claude Turmes" AFFILIATION="Verts/ALE">
Gospa predsednica, menim, da se vsi zelo veselimo te ocene vpliva. Resnično smo bolj ali manj prepričani, da bo 30 5 dobro za evropsko gospodarstvo in tudi v tekmi za zelene tehnologije.
<P>
Imam dve vprašanji, komisarka; eno je o zagonskem denarju. Kako se boste povezali z gospodom Piebalgsom, da bi resnično zagotovili, da gre ta denar za učinkovitost, obnovljive vire in na decentraliziran način za decentralizirano proizvodnjo energije, ter to povezali tudi z energetsko revščino? Drugo vprašanje je, kako boste v igro vključili velika evropska mesta in napredne regije, tudi mednarodno? Resnično sem bil razočaran, da v dokumentu o strategiji EU 2020 iz prejšnjega tedna države in regije praktično ne obstajajo. Kako si sploh drznemo pomisliti, da bomo Evropo premaknili naprej, če se ne menimo za regije državljanov v Evropi in vpliv, ki bi ga lahko imele z mednarodnega vidika?
<SPEAKER ID="313" NAME="Connie Hedegaard">
članica Komisije. - Gospa predsednica, najprej odgovor gospodu Leinenu, da menim, da je zelo dobra ideja, da morajo imeti delegacije, kadarkoli vodijo pogovore, čas tudi, da na svoj dnevni red prednostno vključijo tudi podnebje. To je zelo pomembno in morda bi bilo koristno primerjati podatke, tako da bi se, ko dobite informacije v eni državi in jaz dobim informacije mesec kasneje, včasih dobili in primerjali naše informacije, da bi resnično lahko gradili na informacijah, ki jih prejmemo.
<P>
Tveganje, da končamo v procesu, podobnem procesu iz Dohe, je bil pravi razlog za to, da smo izvajali tako močan pritisk v zvezi s Københavnom, da bi storili vse, kar je v naši moči, da se izognemo takšni situaciji. Prav imate tudi, da je zdaj nevarno: če nam v Københavnu ne bi uspelo, ali bi se to lahko potem vleklo neskončno dolgo? Zato si želim načrt s točnimi izzivi za vsak dogodek in točen datum, ko ga moramo zaključiti. Menim, da je to zelo dobra pripomba.
<P>
Zadnje vprašanje je zadevalo Kjotski protokol in njegovo nadaljevanje. Vsi vemo, da so s Kjotskim protokolom problemi. Vsi vemo, da je veliko držav, ki nočejo sodelovati pri njem in vseh teh izzivih. Nenazadnje je tudi izziv za Evropsko unijo. Pri Kjotskem protokoli ne moremo vztrajati sami. Menim, da je zelo pomembno, da se Evropa izboljša glede tega, da ne prevzame krivde, če krivda ni njena.
<P>
Nismo problem nasproti Kjotskega protokola. Svoje obljube smo izpolnili pred drugimi. Izpolnili in dosegli smo naše uradne obveznosti v orvem obdobju od leta 2008 do leta 2012. Izpolnili bomo, karkoli smo se obvezali izpolniti, pripravljeni pa smo tudi nadaljevati Kjotski protokol. EU v tem okviru ni problem. Problem tu so druge strani in morale bodo ugotoviti, ali hočejo alternativo, če obstaja, ali kako se bodo spopadle z nadaljevanjem, drugim obdobjem obveznosti.
<P>
Zato je to odprto vprašanje, o katerem moramo razpravljati, toda, kot je že dejal Chris Davies, odvisni smo od tega, kar delajo druge strani. Biti moramo previdni. Zakaj bi morali biti mi tisti, ki bodo uničili Kjotski protokol? Izpolnili smo svoje obljube iz Kjotskega protokola, zato bi morali včasih biti boljši v Evropi in ne prevzemati krivde tam, kjer si jo zaslužijo drugi.
<P>
Glede predloga o institucijah lahko rečem, da sem to vprašanje že načela v svojem kabinetu. Menim, da je to naravno. Zelo si želim delati s Parlamentom. Če lahko delate s Parlamentom, potem bom jaz delala s Komisijo. Menim, da je logično tudi z vidika državljanov.
<P>
Gospodu Claudeju Turmesu odgovor glede zagona in kako se lahko povežem s komisarjem Piebalgsom, morda ste opazili, da je bilo to sporočilo pripravljeno skupaj z gospodom Piebalgsom. Je sopodpisnik, saj vemo, da je zelo pomembno prizadevati si sodelovati tudi na njegovem delovnem področju in kako se lahko to izkoristi na zelo pozitiven način. Oba komisarja že razpravljava o tem.
<P>
Razumem vašo pripombo v zvezi z velikimi mesti. Menim, da so C40 in mnoge druge pobude zelo dobre, in prav imate tudi, da bo veliko emisij povezanih z mesti in življenjskim slogom v mestih. Izziv tu je, da je veliko načrtovanja in drugih vrst orodij, ki lahko resnično obravnavajo ta vprašanja, v rokah držav članic, vendar pa se strinjam z vami in sem pred Københavnom tudi delala z nekaterimi velikimi mesti. To je vidik, na katerega ne smemo pozabiti, in ugotoviti moramo, kako ga lahko naprej razvijamo. Ko gre na primer za prevoz in dekarbonizacijo prevoza, ni treba povedati, da bodo velika mesta ključna pri iskanju rešitve.
<SPEAKER ID="314" NAME="Maria Da Graça Carvalho" AFFILIATION="PPE">
(PT) Komisarka, konferenca v Københavnu je pokazala, da se je treba pripraviti za naslednjo konferenco pogodbenic (COP) ne samo na notranji, svetovni in tehnični ravni, ampak tudi na politični ravni. Na notranji ravni je naloga Evrope izvajanje energetskega in podnebnega svežnja in vlaganje v čiste tehnologije, znanstvene raziskave in energetsko učinkovitost.
<P>
Dajanje zgleda je nujna zahteva, vendar ne zadostuje sama po sebi, kot se je pokazalo v Københavnu. Zato je ključnega pomena razviti in spodbujati diplomatski vidik in uporabiti možnosti, ki jih zagotavlja Lizbonska pogodba, da bi pripravili ambiciozno pot do naslednje konference pogodbenic, bili enotni in ustvarili strateška zavezništva z našimi potencialnimi zavezniki glede tega vprašanja, kot na primer z afriškimi, karibskimi in pacifiškimi državami.
<P>
Prav tako je pomembno temo podnebnih sprememb vključiti v vsa srečanja in zasedanja na visoki ravni. Komisijo in komisarko bi vprašala, kakšen napredek je bil dosežen v teh političnih pogajanjih.
<SPEAKER ID="315" NAME="Dan Jørgensen" AFFILIATION="S&amp;D">
(DA) Gospa predsednica, dobrodošli, gospa Hedegaard. Povedali ste veliko dobrih stvari, veliko pa jih je tudi v sporočilu. Osredotočil se bom na zadeve, s katerimi se ne strinjam.
<P>
Močno se ne strinjam s strategijo, ki temelji na tem, da v tej zgodnji fazi sprejmemo, da v Mehiki ne bomo sklenili sporazuma. Moje vprašanje je zato, ali je to nekaj, o čemer ste se preprosto odločili, ali je to ukaz, ki ste ga dobili - in če je tako, kdo vam je to ukazal? Voditelji držav? Ali postopek soodločanja ali kaj drugega? Upam, da je to strategijo mogoče popraviti. Kaj dobrega lahko prinese, da rečemo: "Kaj če ustvarimo velik zagon in so pričakovanja velika, in potem iz vsega tega ni nič - kako lahko potem pojasnimo dva poloma?". Poslušajte, to ni nekaj, kar bi vas moralo skrbeti. ZDA in Kitajska ter drugi bodo verjetno zagotovili, da se od Mehike ne bo pričakovalo veliko. Vloga EU ne sme biti, da zmanjša pričakovanja - njena vloga mora biti povečanje pričakovanj. Če že pred začetkom vrha rečemo: "Poslušajte, pripravljeni smo sprejeti, da ne bo preveč dober sporazum" in tako dalje, potem uničite vse možnosti za uspeh, preden ste sploh začeli. Določa povsem novo izhodišče, sporazum pa bo zaradi tega samo slabši.
<SPEAKER ID="316" NAME="Holger Krahmer" AFFILIATION="ALDE">
(DE) Komisarka, za vas imam dve vprašanji.
<P>
V vašem dokumentu ni najti analize evropskega pogajalskega stališča na mednarodni ravni. Ali smo resnično opazili, da se je vpliv Evrope v podnebni politiki zmanjšal? Ali smo opazili, da se je politična in gospodarska teža tega sveta močno prevesila proti Aziji? Je mogoče, da smo povsem precenili svoj vpliv?
<P>
Drugič, vaš dokument je neverjeten. Na dvanajstih straneh, ki ste jih povsem popisali, nikjer ni omenjen Medvladni odbor za podnebne spremembe. Je to spreten poskus oddaljitve od tega organa? Spomnil bi vas, da je ta odbor predstavljal podlago za vse politične odločitve v zvezi z direktivami, ki smo jih tu sestavili v zadnjih letih. Ali ni čas za širok znanstveni pristop, ki nam daje prave znanstvene izjave in ne političnih izjav?
<SPEAKER ID="317" NAME="Connie Hedegaard">
članica Komisije. - Gospa predsednica, glede zadnje točke o IPCC je moj "ne" jasen. Če bi se hotela distancirati od vsega, kar ni v tem dokumentu, bi se distancirala od številnih zadev. To je poskus, da se ima za samoumevno, da se soočamo z izzivom, da ga moramo rešiti in da mora EU prevzeti vodstvo v smislu njegovega reševanja. To je razmišljanje, ki se skriva za dokumentom.
<P>
Ne strinjam se, da EU nima vpliva na mednarodna pogajanja. Prav imate, da nimamo toliko vpliva, kot bi si ga želeli, da bi mislili, da lahko narekujemo, kaj se dogaja. Odvisni smo od drugih.
<P>
Vendar pa smo v Københavnu videli nekaj povsem novega: medtem ko je EU v preteklosti imela samo nekaj partnerjev, ko se je udeležila mednarodnih pogajanj in hotela opraviti stvari, so tokrat voditelji, ki predstavljajo več kot 80 % svetovnih emisij, v Københavnu obljubili, da bodo odslej sodelovali tudi oni. To precej spremeni celotno dinamiko. Naj vas spomnim, da je bila pridobitev gospodarstev v vzponu in to, da se jih pripravi k soodgovornosti, dolga leta evropska prednostna naloga, to pa je bilo dejansko doseženo v Københavnu.
<P>
Gospe Carvalho: da, seveda se strinjam, da se moramo pripraviti tehnično in politično in da moramo to storiti bolje vsaj zato, da ne bomo, ko se bomo usedli za pogajalsko mizo, povedali samo, kaj hočemo, in potem, ko se preostanek sveta ne bo strinjal z nami, ne bomo vedeli, kaj storiti, ker smo potrošili vso svojo energijo za skupno trdno in podrobno oblikovano stališče. Biti moramo prožnejši glede tega, kako se pogajamo.
<P>
(DA) ...in nazadnje Danu Jørgensenu: seveda ne verjamem, da v Mehiki ne smemo skleniti sporazuma. Razpravljamo o tem, ali menimo, da se lahko v Mehiki dogovorimo o vseh podrobnostih, vključno o obliki sporazuma. To je moj pomislek. Gledano tako menim, da bomo povečali pritisk na ZDA in Kitajsko ter druge prav s tem, da rečemo, da moramo imeti zelo določene cilje in da je treba v Cancunu doseči zelo dobre rezultate. Ne moremo samo odlašati.
<P>
Prizadevam si otežiti jim, da v Mehiki ne izpolnijo obljub. Menim, da moramo, če hočemo to doseči, zagotoviti, da se ne osredotočamo preveč na pravno obliko, saj bi to lahko oviralo dosego dogovora o dejanski vsebini. Upoštevati je treba veliko dejavnikov: "Kaj mislimo? Kaj slišimo? Ali menimo, da je mogoče doseči strinjanje ZDA samo tri tedne po tem, ko so imeli vmesne volitve?", na primer. Tu je treba upoštevati številne dejavnike, vendar pa menim, da me gospod Jørgensen pozna dovolj dobro, da ve, da ne gre za to, da mislim, da v Mehiki ne smemo biti ambiciozni. Enostavno moramo opredeliti, kaj je največ, kar lahko dobimo od Mehike. To je osrednja točka strategije, ki sem jo danes poskušala predstaviti tu.
<SPEAKER ID="319" NAME="Predsednica">
Gospe in gospodje, več poslancev, kot jih je prišlo do besede, ni imelo priložnosti govoriti. Ni bilo dovolj časa. Upam, da razumete. Hvala vsem za to disciplinirano razpravo. Hvala, komisarka. Upam, da se bova pogosteje videli tu na plenarnem zasedanju. Prepričana sem, da bo tako.
<P>
Razprava je zaključena.
<P>
Pisne izjave (člen 149)
<SPEAKER ID="943" NAME="Sebastian Valentin Bodu  " AFFILIATION="PPE">
v pisni obliki. - (RO) EU je imela priložnost voditi pri ukrepanju za zmanjšanje emisij CO2. Vrh v Københavnu je morda mnoge razočaral zaradi nekaterih udeležencev, ki se niso obvezali k nobenemu dokončnemu cilju za preprečevanje podnebnih sprememb. Indija in Kitajska sta nedavno poslali pismi ZN, v katerih sta nakazali svojo odločenost izpolniti cilje, h katerim sta se zavezali v skladu s Københavnskim dogovorom, ne glede na to, kako nejasen je bil. To je pomemben znak in EU lahko prevzame pobudo na svetovni ravni in spravi vse države nazaj za pogajalsko mizo, zlasti azijske države, katerih industrijska sposobnost se vsak mesec poveča. Podnebne spremembe so gotovost, tako kot je gotovost, da jih onesnaževanje pospešuje. To opravičuje ambicije EU, da postavi zgled v svojih ukrepih za zmanjšanje onesnaževanja. Naš cilj, da postanemo najmanj onesnažena regija na svetu, nam lahko samo koristi. Koristi tega vključujejo več kot samo takojšnjo korist zaradi čistejšega okolja. Preusmeritev Evrope proti zelenemu gospodarstvu in industriji bo ustvarila delovna mesta, odprla nove poti za raziskave in nenazadnje zmanjšala porabo vsake države.
<SPEAKER ID="942" NAME="João Ferreira  " LANGUAGE="PT">
Medtem ko mora biti ohranjanje zemljinega ozračja skupna odgovornost različnih držav, je jasno tudi, da sta vpliv, ki ga je imela vsaka izmed teh držav na ozračje v preteklosti, in vpliv, ki ga ima danes, dve popolnoma različni stvari, kar pomeni, da je treba njihove odgovornosti razlikovati že samo na podlagi osnovne pravičnosti. Poleg tega mora opredelitev odgovornosti vsake države v svetovnih prizadevanjih za zmanjšanje emisij upoštevati njihovo prebivalstvo, prav tako zaradi poštenosti. Emisije Kitajske na prebivalca so trenutno štirikrat manjše kot emisije ZDA in predstavljajo približno polovico emisij EU. Indija ima približno desetino emisij EU in dvajsetkrat manj kot ZDA. Trenutno je v Indiji okoli 500 milijonov ljudi (približno število prebivalcev EU) brez dostopa do električne energije. Zato so poskusi okrivljenja teh držav za neuspeh Københavna nerazumljivi in nepravični, da ne omenjam smešnega okrivljenja držav Bolivarske zveze za narode naše Amerike v resoluciji tega parlamenta. To stališče upravičuje samo politično strankarstvo, ki spodkopava in sprevrača, kar se je dejansko zgodilo v Københavnu.
<SPEAKER ID="320" NAME="Adam Gierek  " LANGUAGE="PL">
Zelo vztrajno lobiranje Evropske komisije in njenega predsednika v zvezi z "ambiciozno" podnebno in energetsko politiko, ki se je odvijalo leta dolgo, ni nič drugega kot poskus uničenja industrije EU. Ta politika je bodisi posledica omejenosti, ki jo je poslabšal Medvladni odbor za podnebne spremembe, ali gole neumnosti ali pa tudi posledica pretiranega cinizma, ki je vodil h gospodarski sabotaži. Škoda je, da levičarski poslanci niso ugotovili, da to ni nič drugega kot past zanje, saj se največje število zagovornikov trgovanja z emisijami dobiva prav med tistimi, ki so že povzročili eno krizo. Vendar pa bo tokrat "finančni balon" precej večji. Škoda, ki jo je že povzročila ta samomorilska politika, je velika, zlasti v moji državi Poljski. Ne potrebujemo vojne. Državo je lažje uničiti kot jo ponovno zgraditi. Komisijo pozivam - zavejte se, saj to kar počnete, ni usmerjeno samo proti Evropi, ampak tudi proti ljudem. Potreben je takojšnji pregled podnebnega in energetskega svežnja. Spravite se na delo v zvezi s tem in prenehajte prepričevati druge, naj storijo gospodarski samomor. Zeleno gospodarstvo - da, seveda, vendar to pomeni recikliranje materialov in energije, soproizvodnjo, modernizacijo ogrevanja, trajnostno energijo, kjer ni drugega vira, ponovno uporabo odpadne vode, jedrsko energijo, močnejše energetsko gospodarstvo, večjo energetsko učinkovitost in druge zadeve. Ali so torej emisije CO2 kakorkoli povezane z gospodarstvom, ki je tako "zeleno"? Da, so, toda paradoksalno je, da ko se emisije povečajo ... je to dobro.
<SPEAKER ID="941" NAME="Eija-Riitta Korhola  " AFFILIATION="PPE">
v pisni obliki. - (FI) Gospa predsednica, hvaležna sem komisarki Hedegaard, da je nakazala, da razume osnovno dilemo podnebne politike: EU ne more sama zmanjševati emisij, saj potem ne bodo nični samo naši rezultati, ampak bomo ustvarili tveganje, da trpi okolje. Če se proizvodnja zaradi naraščajočih cen trgovanja z emisijami ne more nadaljevati v Evropi in če se zaradi tega jeklo ali papir proizvaja na krajih, kjer so posledično emisije večje kot v Evropi, se bodo emisije povečale povsod. Enostranske ambicije niso ambicije: samo ko bomo ukrepamo skupaj v skladu z istimi pravili, bomo zlahka zategnili naše pasove. Podlaga za to mora biti podnebna strategija drugačne vrste: dosledno zmanjšanje določenih emisij. To predstavlja sistem dekarbonizacije, ki je neodvisen od poslovnega cikla in ki vedno nagradi stran, ki uvaja zmanjšanje, prav nasprotno od našega trenutnega sistema trgovanja z emisijami. Kitajska, Japonska in Združene države Amerike so med drugimi zainteresirane za takšen sistem, zato bi morala tudi EU posodobiti svojo strategijo, da bi odražala trenutno situacijo. Vprašala bi tudi, ali ima kakšen smisel držati se sistema trgovanja z emisijami po letu 2012, saj se zdaj zdi, da se po sveti ne bodo pojavili takšni sistemi, ki bi jih bilo mogoče povezati z našim. Če specifikacije in dodeljevanje pravic do emisij niso sorazmerne, se bo nemogoče izogniti izkrivljanju konkurence. Ko smo pred malo manj kot desetimi leti začeli oblikovati direktivo o trgovanju z emisijami, nam je bil celoten sistem prodan kot priprava za trgovanje z emisijami na svetovni ravni. Pridobili smo strokovno znanje in izkušnje. Izkušnje so nas zagotovo drago stale, koristi za okolje pa vsekakor niso očitne. Emisije bi lahko zmanjšali na način, ki jih manj izpostavlja tržnim neuspehom in špekulacijam. Ali Komisija meni, da obstajajo dobri razlogi za to, da nadaljujemo sami?
<SPEAKER ID="321" NAME="Elżbieta Katarzyna Łukacijewska  " LANGUAGE="PL">
Gospa predsednica, gospa Hedegaard, vrh v Københavnu, ki smo se ga udeležili kot voditelji na področju podnebnih sprememb, je bil poraz in je pokazal, da je samo Evropa zainteresirana za zmanjšanje emisij CO2. Gospa Hedegaard je povedala, da bo kljub temu polomu boj proti globalnemu segrevanju še vedno v središču evropske politike. Zdaj pred vrhom v Mehiki gradimo novo strategijo, zato moramo odgovoriti na vprašanje, kje smo se zmotili, in pregledati svoja mnenja in pričakovanja, ker svet danes ni pripravljen sprejeti tako velikih omejitev. Zato imam za gospo Hedegaard tri vprašanja. Prvič, kako se bomo pogajali in kakšne cilje si bomo zastavili, da se vrh v Mehiki ne bo končal kot vrh v Københavnu? Drugič, ali je Evropska komisija potrdila informacije o globalnem segrevanju in taljenju ledenih gora v okviru zavajajočih in neresničnih informacij, ki so jih dajali nekateri znanstveniki? Tretjič, ali se strinjate z mojo ugotovitvijo, da bodo brez strinjanja z znatnimi zmanjšanji emisij ZDA, Kitajske, Rusije in Indije prizadevanja Evropske unije in stroški, ki jih povzročamo, zaman?
<SPEAKER ID="322" NAME="Bogdan Kazimierz Marcinkiewicz  " LANGUAGE="PL">
Osnovni izziv za Evropsko unijo po vrhu v Københavnu je čim prej sestaviti nekaj, kar je ključnega pomena - skupni načrt za vrh COP 16 v Mehiki. Zaradi Københavna smo spoznali, da dobri nameni ne zadostujejo. Zaradi Københavna lahko potegnemo naslednje štiri zaključke. Prvič, Evropska unija ne bo docela učinkovita, če bo samo določila okvire, ki se jih je treba držati. Evropa mora državam v razvoju zagotoviti pravo podporo, ki zagovarja ambiciozne cilje Skupnosti za zmanjšanje emisij. Drugič, Evropska unija mora ponovno začeti pogovore z ZDA kot del čezatlantskega vodstva ter z drugimi vodilnimi svetovnimi silami. Tretjič, Evropska unija mora sprejeti razumnejši pristop k strategiji za zmanjšanje emisij CO2, pri čemer si mora prizadevati za zmanjšanje emisij ter se izogibati visokim stroškom prilagajanja. Četrtič, Evropska unija mora okrepiti svoja prizadevanja za izgradnjo učinkovitega gospodarstva z nizkimi emisijami. Gospa Hedegaard, vprašanje je enostavno - ali je v Evropi primerno ozračje za takšno spremembo?
<SPEAKER ID="323" NAME="Rareş-Lucian Niculescu  " AFFILIATION="PPE">
v pisni obliki. - (RO) Pozdravljam pomembno mesto, ki je bilo dano podnebni spremembam v sporočilu Komisije z naslovom "Evropa 2020 - strategijo za pametno, vzdržno in vključujočo rast".
<P>
Poudariti je treba dva njegova vidika. Prvič, naložbe v bolj zelene, nizkoogljične tehnologije so pomemben instrument. Te naložbe bodo varovale okolje, hkrati pa ustvarile tudi nove poslovne priložnosti in nova delovna mesta. Evropska unija lahko v tem sektorju na globalnem trgu odigra pomembno vlogo. Drugi vidik je pomen vodilne pobude "Evropa, gospodarna z viri". Del rešitve zagotovo predstavlja poziv Komisije državam članicam, naj za naložbe v gradnjo energetsko učinkovitih javnih stavb uporabljajo strukturne sklade. Vendar pa menim, da moramo vsaj toliko pozornosti posvetiti stanovanjskemu sektorju, natančneje skupnim stanovanjskim stavbam, zgrajenim v preteklosti, ki so bile velike porabnice energije v nekaterih državah članicah, zlasti v vzhodni Evropi.
<SPEAKER ID="324" NAME="Rovana Plumb  " AFFILIATION="S&amp;D">
v pisni obliki. - (RO) Mislim, da nas je neuspeh Københavna izučil. Da to dokažemo, moramo pregledati našo strategijo, da bi lahko v Mehiki dosegli pravno zavezujoč sporazum.
<P>
Za prenos doseženega političnega sporazuma v dejanja je potrebno takojšnje ukrepanje ter uporaba 7,2 milijard EUR, namenjenih za "zagonsko financiranje" držav v razvoju.
<P>
EU je javno izrazila svojo željo, da sodeluje v dogovoru in se je na podlagi informacij enostransko zavezala zmanjšanju svetovnih emisij EU za 20 % v primerjavi z letom 1990 ter pogojno povišanju tega odstotka zmanjšanja na 30 %, če se drugi veliki povzročitelji emisij prav tako strinjajo, da bodo prispevali ustrezen delež k svetovnim prizadevanjem za zmanjšanje emisij.
<P>
18. februarja je 40 držav objavilo svoje načrte za zmanjšanje emisij, 100 pa jih je podpisalo dogovor, toda to ne zadostuje.
<P>
Visoko predstavnico in komisarko za podnebno ukrepanje pozivam, naj nam nujno predložita diplomatsko strategijo o podnebju, EU in države članice pa k temu, da politiko o podnebnih spremembah vključijo v vsa dvostranska in večstranska strateška partnerstva, da bi dosegli ta pomemben cilj.
<P>
Strateška partnerstva za boj proti podnebnim spremembam morajo vključevati NVO in civilno družbo.
<SPEAKER ID="325" NAME="Daciana Octavia Sârbu  " AFFILIATION="S&amp;D">
v pisni obliki. - Kljub razočaranju zaradi Københavna je bilo doseženo nekaj napredka, vključno s kratkoročnim financiranjem, ki smo ga zagotovili za države v razvoju. To ne bo samo zagotovilo konkretne pomoči na kraju samem; pripomoglo bo tudi k vzpostavitvi zaupanja med partnerji, ki so se v Københavnu razhajali.
<P>
V naslednjih mesecih in letih moramo svetu v razvoju pokazati, da bomo spoštovali svoje obveznosti financiranja za prilagajanje in ublažitev, biti pa moramo prepričani, da se sredstva porablja na najboljši možen način, da bi dosegli cilje.
<P>
Ključen napredek je bil v Københavnu dosežen tudi glede spremljanja, poročanja in preverjanja. Ti so neposredno povezani s krepitvijo zaupanja, ker nam bo tak sistem omogočil razpoznati, da vsi igrajo svojo vlogo, in nam omogočil opredeliti učinkovitost naših politik in kako jih moramo prilagoditi v prihodnosti. Evropska unija mora še naprej izvajati sistem trgovanja z emisijami in druge pobude, kot je zmanjšanje porabe energije v stavbah. Izpolniti moramo svoje cilje za zmanjšanje emisij in pokazati, kako imamo lahko vsi koristi od prihranka energije. Zagotavljanje uspešnega primera politike zmanjšanja emisij, ki pomeni koristi za navadne ljudi, je najboljši način, da se druge prepriča, naj sledijo.
